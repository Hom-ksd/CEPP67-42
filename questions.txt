นายแดงกระทำความผิดในราชอาณาจักร และถูกฟ้องจนศาลชั้นต้นพิพากษาลงโทษไปแล้ว แต่ปรากฏว่าตามกฎหมายที่บัญญัติในภายหลัง การกระทำนั้นไม่เป็นความผิด จะมีผลดีแก่นายแดงเพียงใด ถ้าปรากฏว่าคำพิพากษาของศาลชั้นต้นถึงที่สุดโดยไม่มีการอุทธรณ์ และนายแดงพ้นโทษไปแล้ว
ขณะที่เครื่องบินของสายการบินไทยจอดรับผู้โดยสารอยู่ที่ท่าอากาศยานเมืองนาริตะ ประเทศญี่ปุ่น นายอันวา ชาวอินเดีย ได้ทำร้ายนายซาบะ ชาวญี่ปุ่น บนเครื่องบินนั้น ดังนี้ ศาลไทยจะมีอำนาจพิจารณาพิพากษาลงโทษนายอันวาได้หรือไม่ อย่างไร
ในขณะที่เครื่องบินของสายการบินไทยกำลังขึ้นจากสนามบินสุวรรณภูมิเพื่อจะไปยังประเทศออสเตรเลีย นายบุญมี คนไทย เห็นนายโดมอน คนรัสเซีย งีบหลับ จึงแอบหยิบโทรศัพท์มือถือของนายโดมอนไป ต่อมานายโดมอนเดินทางกลับมาประเทศไทย นายโดมอนจะดำเนินคดีกับนายบุญมีในประเทศไทยได้หรือไม่
นายบุญหน่าสัญชาติกัมพูชาไปเที่ยวที่นครเวียงจันทน์ ประเทศลาว ถูกนายคามหล้าสัญชาติลาวขโมยสร้อยข้อมือทองคำและแหวนเพชรไปจากห้องพักในโรงแรมที่นครเวียงจันทน์ จากนั้นนายคามหล้าเดินทางเข้ามาที่จังหวัดหนองคายประเทศไทย นายบุญหน่าติดตามมาพบเข้า จึงแจ้งให้เจ้าหน้าที่ตำรวจจับนายคามหล้า พร้อมด้วยสร้อยข้อมือและแหวนเพชรที่ขโมยมาได้ที่ตลาดริมโขงหนองคาย นายคามหล้าถูกฟ้องต่อศาลจังหวัดหนองคายฐานลักทรัพย์ ดังนี้ ผู้พิพากษาศาลจังหวัดหนองคายจะพิพากษาลงโทษนายคามหล้าได้หรือไม่ อย่างไร
นายอับดุล ชาวอินเดียอยู่ในประเทศมาเลเซีย ต้องการฆ่านายบังเลาะ ชาวมาเลเซีย ขณะที่นายอับดุลยืนอยู่ที่ท่าเรือมาเลเซียเห็นนายบังเลาะเดินอยู่บริเวณท่าเรือ จึงใช้ปืนเล็งยิงไปที่นายบังเลาะ กระสุนปืนถูกนายบังเลาะได้รับบาดเจ็บ นายบังเลาะหนีลงไปซ่อนตัวและถึงแก่ความตายในเรือท่องเที่ยวไทยที่จอดอยู่ท่าเรือมาเลเซีย ดังนี้ ศาลไทยมีอำนาจลงโทษนายอับดุลหรือไม่หากนายอับดุลเข้ามาในประเทศไทย
นายอับดุลอยู่ในประเทศมาเลเซีย ต้องการเผาบ้านนายบังเลาะ นักธุรกิจชาวมาเลเซียซึ่งอยู่ในประเทศไทย นายอับดุลเตรียมน้ำมันเชื้อเพลิงและไฟแช็กเพื่อเข้ามาวางเพลิงเผาบ้านนายบังเลาะ แต่ก่อนที่นายอับดุลจะหิ้วน้ำน้ำมันข้ามแดนมาก็ถูกตำรวจมาเลเซียจับกุมเสียก่อน หากนายอับดุลหลบหนีเข้ามาในประเทศไทย เช่นนี้ ศาลไทยสามารถลงโทษนายอับดุลได้หรือไม่ อย่างไร
นายอับดุลชาวมาเลเซียอยู่ในประเทศมาเลเซีย ต้องการเผาบ้านนายบังเลาะซึ่งอยู่ในประเทศไทย ที่อำเภอเบตง จังหวัดยะลา นายอับดุลเตรียมซื้อน้ำมันเชื้อเพลิงและไฟแช็กเพื่อเข้ามาวางเพลิงเผาบ้านนายบังเลาะ ต่อมานายอับดุลนำเชื้อเพลิงดังกล่าวที่เตรียมไว้ลอบเข้ามาเผาบ้านของนายบังเลาะที่อยู่ในประเทศไทยได้สำเร็จ แต่ถูกตำรวจไทยจับตัวได้ เช่นนี้ ศาลไทยสามารถลงโทษนายอับดุลได้หรือไม่ อย่างไร
นายอับดุลชาวมาเลเซียอยู่ในประเทศมาเลเซียต้องการฆ่านายบังเลาะนักธุรกิจชาวมาเลเซียที่อยู่ในประเทศไทย จึงจ้างนายรามซิง มือปืนชาวมาเลเซียให้ไปยิงนายบังเลาะ นายรามซิงจึงเดินทางข้ามแดนมาประเทศไทย แต่ยังไม่ทันลงมือยิงก็ถูกตำรวจไทยจับกุมเสียก่อน เช่นนี้ ศาลไทยจะมีอำนาจลงโทษนายอับดุลหรือไม่
นายกิมย้งคนจีนกับลูกน้องดักปล้นทรัพย์เรือสินค้าไทยซึ่งแล่นอยู่ในเขตทะเลหลวง หากต่อมานายกิมย้งถูกเจ้าหน้าที่ตำรวจจับได้ ดังนี้ ศาลไทยจะมีอำนาจลงโทษนายกิมย้งได้หรือไม่
นายหนานและนายบุญตันชาวลาวนั่งรถทัวร์จากประเทศลาวมาเที่ยวประเทศไทย ขณะรถยังวิ่งอยู่ในประเทศลาว นายหนานหลอกให้นายบุญตันกินขนมผสมยากดประสาท นายบุญตันกินขนมแล้วหมดสติไป ขณะรถทัวร์เข้ามาในเขตจังหวัดหนองคาย ประเทศไทย นายหนานจึงลักเอาโทรศัพท์มือถือของนายบุญตันไปเป็นของตน เมื่อนายบุญตันรู้สึกตัวและแจ้งความดำเนินคดีกับนายหนานที่จังหวัดหนองคาย ศาลไทยจะลงโทษนายหนานได้หรือไม่อย่างไร
นางโนริคนญี่ปุ่นต้องการฆ่านางจุงคนจีน จึงเอายาพิษใส่ในน้ำส้มให้นางจุงดื่มที่ห้องพักผู้โดยสารสนามบินโตเกียว โดยทราบดีว่ายาพิษจะออกฤทธิ์เมื่อนางจุงขึ้นเครื่องบินของการบินไทยแล้ว เมื่อนางจุงดื่มน้ำส้มจนหมด นางโนริและนางจุงจึงมาขึ้นเครื่องบินของการบินไทยเพื่อเดินทางมาท่องเที่ยว ต่อมายาพิษเริ่มออกฤทธิ์ นางจุงตายในอากาศยานไทยขณะอยู่บนน่านฟ้าของเกาหลี เมื่อถึงประเทศไทย จะลงโทษนางโนริในความผิดฐานฆ่าผู้อื่นโดยไตร่ตรองไว้ก่อนในราชอาณาจักรได้หรือไม่
นายเอกอายุ 38 ปีมีภรรยาอยู่แล้วได้ชักชวนนางสาวตรีอายุ 17 ปีให้ไปเที่ยวประเทศญี่ปุ่นด้วยกัน โดยมิได้ขออนุญาตบิดามารดานางสาวตรีก่อน ในวันเดินทางนายเอกมารับนางสาวตรีที่หน้าปากซอยบ้าน นางสาวตรีพาขึ้นรถแท็กซี่ไปสนามบินและเดินทางไปญี่ปุ่นด้วยกัน ขณะที่ท่องเที่ยวอยู่ในประเทศญี่ปุ่น นายเอกและนางสาวตรีพักอยู่ด้วยกันและมีการร่วมประเวณีโดยความสมัครใจของนางสาวตรี เมื่อนายเอกและนางสาวตรีกลับมา นายโทบิดาของนางสาวตรีทราบเรื่องจะสามารถดำเนินคดีกับนายเอกข้อหาพรากผู้เยาว์ได้หรือไม่อย่างไร
นายแซมคนอังกฤษพานางสาวมะขิ่นชาวเมียนมาร์ไปขายบริการทางเพศที่ประเทศญี่ปุ่น ซึ่งเป็นความผิดตาม ป.อ. มาตรา 282 ต่อมานายแซมเดินทางมาท่องเที่ยวในประเทศไทย จะสามารถดำเนินคดีกับนายแซมได้หรือไม่อย่างไร
ขณะที่นายวิชัยเรียนอยู่ที่ประเทศอังกฤษ ถูกนายแมสซี่ชาวรัสเซียขับรถยนต์มาชนกับรถยนต์ของนายวิชัย ทำให้นายวิชัยได้รับบาดเจ็บสาหัส จากการสอบสวนคดีของตำรวจอังกฤษได้ความว่านายแมสซี่เป็นฝ่ายขับรถยนต์โดยประมาทเป็นเหตุให้นายวิชัยได้รับบาดเจ็บสาหัส ต่อมาทั้งคู่ได้เดินทางเข้ามาในประเทศไทย นายวิชัยได้มาปรึกษาท่านเพื่อดำเนินคดีกับนายแมสซี่ ท่านจะให้คำปรึกษาในข้อกฎหมายอย่างไร
ศาลไทยไม่มีอำนาจลงโทษนายโตโต้ เพราะการกระทำความผิดเกิดขึ้นขณะที่เครื่องบินกำลังแล่นอยู่น่านฟ้าของประเทศจีน ซึ่งไม่ได้อยู่ในเขตอำนาจของประเทศไทย ตามหลักกฎหมายอาญาไทย ป.อ. มาตรา 4 และมาตรา 5 ศาลไทยจะมีอำนาจพิจารณาคดีได้ก็ต่อเมื่อความผิดเกิดขึ้นในราชอาณาจักร หรือเป็นความผิดที่มีผลกระทบต่อประเทศไทย ซึ่งกรณีนี้ไม่เข้าข่าย นอกจากนี้ เครื่องบินที่นายโตโต้โดยสารเป็นของสายการบินอังกฤษ จึงถือว่าอยู่ภายใต้กฎหมายของประเทศอังกฤษตามหลักอำนาจศาลของรัฐเจ้าของอากาศยาน
นายโรเบิร์ตคนอังกฤษทำร้ายร่างกายนายโชคดีคนไทยบาดเจ็บในประเทศแคนาดา ต่อมานายโรเบิร์ตเข้ามาในประเทศไทย รัฐบาลแคนาดาได้ร้องขอให้ศาลไทยลงโทษนายโรเบิร์ต ดังนี้ ศาลไทยจะลงโทษนาย โรเบิร์ตได้หรือไม่อย่างไร 
นายเทพคนไทยอาศัยอยู่ที่ประเทศสิงคโปร์ จ้างนายซ้งคนจีนให้ไปฆ่านายจิมมี่คนอังกฤษที่อาศัยอยู่ใน ประเทศไทย เมื่อนายซ้งเข้ามาในประเทศไทยก็ถูกตำรวจไทยจับได้เสียก่อนที่จะลงมือฆ่า ศาลไทยลงโทษได้หรือไม่อย่างไร
นายชาติเป็นเจ้าพนักงานกระทรวงแห่งหนึ่งได้รับแต่งตั้งให้เดินทางไปติดต่อซื้อเครื่องจักรในประเทศเยอรมันตามหน้าที่ราชการ นายชาติร่วมมือกับนายชอบชาวไทยที่กำลังติดต่อธุรกิจการค้าที่ประเทศเยอรมัน เรียกเงินจากบริษัทขายเครื่องจักรเป็นการตอบแทนในการตกลงซื้อเครื่องจักรกับบริษัทนั้น ดังนี้ เมื่อนายชาติและนายชอบเดินทางกลับมายังประเทศไทย ศาลไทยจะพิพากษาลงโทษนายชาติและนายชอบได้หรือไม่เพียงใด
นายเฮงคนสัญชาติจีน กระทำการปลอมธนบัตรรัฐบาลไทยที่ประเทศกัมพูชา ถูกจับได้และถูกศาลกัมพูชาพิพากษาถึงที่สุดลงโทษจำคุก ๓ ปี นายเฮงรับโทษได้เพียง ๑ ปีก็หลบหนีออกมาอยู่ประเทศไทย อยู่มาได้ ๒ เดือน นายเฮงก็ถูกจับได้ และพนักงานอัยการยื่นฟ้องนายเฮง ขอให้ลงโทษในความผิดฐานปลอมธนบัตรรัฐบาลไทยที่ประเทศกัมพูชา ดังนี้ ศาลไทยจะลงโทษนายเฮงในความผิดที่ฟ้องได้หรือไม่ เพียงใด
นายโจเซฟชาวฝรั่งเศสได้ร่วมมือกับนายโชคเพื่อนนักธุรกิจชาวไทยซึ่งมีสำนักงานอยู่ที่ประเทศกัมพูชา ทำการปลอมธนบัตรดอลลาร์ของสหรัฐอเมริกาในสำนักงานที่ประเทศกัมพูชา ต่อมาเจ้าหน้าที่ตำรวจกัมพูชาเข้าจับกุม นายโชคหลบหนีกลับเข้าประเทศไทยได้ ส่วนนายโจเซฟถูกจับดำเนินคดี ศาลกัมพูชาได้มีคำพิพากษาถึงที่สุดให้ปล่อยตัวนายโจเซฟ จากนั้นนายโจเซฟเดินทางเข้ามาในประเทศไทยเพื่อพบกับนายโชคที่ได้หลบหนีมาก่อนแล้ว ดังนี้ ศาลไทยจะลงโทษนายโจเซฟและนายโชคในความผิดดังกล่าวได้หรือไม่อย่างไร 
นายวัน นายเดือน และนายปี คนงานกัมพูชาในประเทศออสเตรเลีย ร่วมกันปล้นทรัพย์และฆ่าพระภิกษุชาวไทย ๓ รูปที่วัดไทยในประเทศออสเตรเลีย ต่อมานายวันและนายเดือนถูกเจ้าหน้าที่ตำรวจออสเตรเลียจับได้และถูกส่งฟ้องต่อศาล ส่วนนายปีหลบหนีกลับบ้านที่ประเทศกัมพูชา ศาลออสเตรเลียมีคำพิพากษาถึงที่สุดให้จำคุกนายวันสิบปี และยกฟ้องนายเดือน หลังจากที่นายวันได้รับโทษจำคุกมาเพียงสามเดือนก็หลบหนีจากที่คุมขังและไปชวนนายเดือนพากันหลบหนีกลับประเทศกัมพูชา ต่อมานายวัน นายเดือนและนายปีชวนกันเข้ามาทำงานในประเทศไทยที่จังหวัดสระแก้ว ศาลไทยลงโทษได้หรือไม่อย่างไร
นายโชคกระทำความผิดฐานอนาจารพนักงานต้อนรับบนเครื่องบินในอากาศยานไทยขณะจอดอยู่ที่ประเทศญี่ปุ่น ตำรวจญี่ปุ่นจับนายโชคและส่งฟ้องต่อศาลญี่ปุ่น ศาลญี่ปุ่นพิพากษาลงโทษจำคุก ๖ เดือน เมื่อพ้นโทษแล้วนายโชคเดินทางกลับมาประเทศไทย ศาลไทยจะพิพากษาลงโทษนายโชคในความผิดเดียวกันนั้นอีกได้หรือไม่เพียงใด 
นายเอขับรถบรรทุกเสาไฟฟ้าในเวลากลางคืน เผอิญโซ่ที่ใช้มัดเสาขาด เสาไฟฟ้าตกลงมากองที่พื้นถนน นายเอกละเลยไม่ได้จุดโคมไฟหรือแสดงสัญญาณอื่นเพื่อให้บุคคลอื่นผู้ใช้รถใช้ถนนทราบว่ามีสิ่งของตกหล่นกีดขวางถนน นายบีขับรถจักรยานยนต์มาด้วยความเร็วสูงไม่เห็นจึงชนเสาไฟฟ้านั้น ทำให้รถจักรยานยนต์เสียหลักล้มลง เป็นเหตุให้นายบีศีรษะฟาดพื้นถนนกะโหลกศีรษะแตกถึงแก่ความตาย ดังนี้ นายเอต้องรับโทษหรือไม่อย่างไร 
นายแดง หยิบปืนขึ้นมาเช็ดถูทำความสะอาดโดยไม่ได้ตรวจดูให้ดีก่อนว่ามีลูกกระสุนอยู่ในกระบอกปืนหรือไม่ ความจริงปรากฏว่ามีลูกกระสุนหลงเหลืออยู่หนึ่งลูก ขณะที่นายแดงกำลังเช็ดถูปืนอยู่ กระสุนได้ลั่นไปถูกนายขาว ซึ่งนั่งอยู่ใกล้ ๆ ถึงแก่ความตาย นายแดงจะต้องรับผิดทางอาญาหรือไม่อย่างไร
นายแดงและนายดำร่วมกันใช้ก้อนหินขนาดใหญ่เท่ากำปั้นขว้างกระจกหน้ารถยนต์ที่ผ่านไปมาบนทางหลวง เพื่อให้รถยนต์เสียหลักพลิกคว่ำตกลงข้างทาง แล้วได้เก็บทรัพย์จากผู้ที่ได้รับบาดเจ็บ ปรากฏว่ารถยนต์ของนายขาวที่ถูกนายแดงขว้างกระจกพลิกคว่ำเป็นเหตุให้นายขาวตาย ดังนี้ นายแดงผิดอย่างไร
นายแดงเจตนาฆ่านายดำเห็นนายดำยืนกอดคออยู่กับนายขาว นายแดงใช้ปืนลูกซองยิงนายดำกระสุนไม่ถูกนายดำแต่ถูกนายขาวถึงแก่ความตาย 
นางเงาะทำร้ายนายกล้วยสามีของตนเองได้รับบาดเจ็บ ขณะที่นายกล้วยกำลังปีนรั้วบ้านในเวลากลางคืนเพราะเข้าใจว่าเป็นคนร้ายจะเข้ามาลักทรัพย์ เนื่องจากละแวกบ้านของนางเงาะมีขโมยชุกชุม ดังนี้ นางเงาะจะต้องรับผิดประการใดหรือไม่ 
นายกบเห็นคนเดินเข้าไปในบ้านของนายอึ่งเพื่อนของตนในเวลากลางคืนเกรงว่าจะเป็นคนร้าย จึงไปแอบดูอยู่ที่หลังพุ่มไม้ข้างรั้วบ้านของนายอึ่ง นายอึ่งเดินมาเปิดประตูหน้าต่างมองเห็นเงาคนก็เข้าใจว่านายกบเป็นคนร้ายจะเข้ามาลักทรัพย์ในบ้านของตนโดยไม่พิจารณาให้ดีเสียก่อน จึงใช้ปืนยิงไปที่ร่างนั้น ๑ นัด กระสุนปืนไม่ถูกนายกบ แต่ไปถูกนายเขียดซึ่งเดินผ่านมาพอดีถึงแก่ความตาย ดังนี้ นายอึ่งต้องรับผิดในความตายของนายเขียดหรือไม่อย่างไร
นายดำโกรธแค้น พ.ต.ต.ก้องที่จับนายดำฐานเล่นการพนันชนไก่โดยไม่ได้รับอนุญาต จึงมาดักทำร้าย พ.ต.ต.ก้องในเวลาค่ำ ขณะที่ดักรออยู่นั้นนายขาวบิดาของนายดำเดินผ่านมาพอดี นายดำเข้าใจว่าเป็น พ.ต.ต.ก้อง จึงใช้ไม้ตีศีรษะนายขาวแตก นายดำต้องรับผิดหรือไม่อย่างไร
นายสมชายใช้อาวุธปืนไม่มีลูกกระสุนยกขึ้นเล็งเพื่อขู่นายสมหวัง นายสมหวังตกใจโดยไม่รู้ว่าปืนของนายสมชายไม่มีลูกกระสุน จึงชักอาวุธปืนพกของตนขึ้นมายิงนายสมชายตาย ดังนี้ การกระทำของนายสมหวังเป็นความผิดหรือไม่อย่างไร 
การที่นางสาวจินนี่บุกเข้าไปในโรงเรียนสตรีแห่งหนึ่ง แล้วใช้มีดไล่แทงทำร้ายเด็กนักเรียนหญิงได้รับบาดเจ็บไปหลายราย ดังนี้ หากปรากฏข้อเท็จจริงว่านางสาวจินนี่เป็นผู้ที่ป่วยเป็นโรคจิต นางสาวจินนี่จะต้องรับผิดในการกระทำนี้หรือไม่อย่างไร 
นายสมชายไปงานเลี้ยงปีใหม่ และดื่มสุราฉลองกับเพื่อนจนมึนเมา หลังจากออกจากงานเลี้ยง นายสมชายขับรถกลับบ้านตามลำพัง นายสมชายขับรถชนนางสมหญิงที่เดินอยู่ข้างถนนได้รับบาดเจ็บสาหัส ดังนี้ นายสมชายต้องรับผิดอย่างไร 
นายดีเลี้ยงช้างไว้เชือกหนึ่ง ช้างของนายดีเกิดตกมันแต่นายดีก็ผูกช้างไว้ด้วยเชือกแทนที่จะล่ามช้างไว้ด้วยโซ่ ช้างของนายดีใช้กำลังดึงเชือกจนขาดแล้ววิ่งเข้าไปจะทำร้ายนายโด่ง นายโด่งเห็นเช่นนั้นจึงใช้ปืนยิงไปที่หัวของช้าง กระสุนปืนถูกช้างของนายดีล้มลงและถึงแก่ความตาย ดังนี้ นายโด่งผิดอย่างไรหรือไม่ 
นายโตและนายเตี้ยเข้าไปเที่ยวสวนสัตว์ นายเตี้ยอยากถ่ายรูปเสืออย่างใกล้ชิด จึงปีนรั้วเข้าไปยืนติดกับกรงเสือทั้งที่ทางสวนสัตว์มีป้ายห้ามที่หน้ากรงไม่ให้เข้าใกล้ นายเตี้ยยื่นมือเข้าไปทางซี่กรงเพื่อถ่ายรูปเสือตัวหนึ่งที่ยืนอยู่ จึงถูกเสืออีกตัวตะปบแขนข้างขวาของนายเตี้ยอย่างแรงจนได้รับบาดเจ็บสาหัสและกัดดึงลากแขนนายเตี้ยเข้าไป นายเตี้ยร้องขอความช่วยเหลือ นายโตจึงใช้ปืนยิงเสือตัวนั้นเพื่อให้ปล่อยแขนนายเตี้ยจนเสือตัวนั้นตาย ดังนี้ นายโตมีความผิดฐานใดหรือไม่ 
นายแจ๊สทะเลาะวิวาทชกต่อยกับนายจิ้ม มีคนมาห้ามปรามทั้งสองจึงแยกกันไป นายจิ้มเดินกลับบ้าน นายแจ๊สตามมาชวนวิวาทต่อสู้กันอีก นายจิ้มมุ่งหน้ากลับบ้านไม่ยอมวิวาทต่อสู้ด้วย นายแจ๊สจึงชักมีดออกมาจะแทงนายจิ้ม  นายจิ้มจึงใช้มีดแทงสวนไปถูกนายแจ๊สถึงแก่ความตาย ดังนี้ นายจิ้มมีความผิดอย่างไรหรือไม่
นายโก๋ออกไปล่าสัตว์ในป่ากับนายเก่า หลังจากแยกย้ายกันไปสักพักใหญ่ นายโก๋มานั่งพักอยู่ที่ จุดนัดพบคอยนายเก๋า ระหว่างนั้นนายโก๋ได้ยินเสียงพุ่มไม้ไหวก็เข้าใจไปว่าเป็นหมูป่าโดยไม่คิดว่า เป็นนายเก๋า ทั้งที่ปกตินายเก๋มักจะชอบล้อเล่นแบบนี้อยู่เสมอ ด้วยความรีบร้อนไม่ดูให้ดี นายโก๋ ใช้ปืนยิงไปหลังพุ่มไม้นั้น ปรากฏว่าโดนนายเก่าถึงแก่ความตาย จงวินิจฉัยความรับผิดทางอาญาของนายโก๋ 
นายดําต้องการฆ่านายแดงจึงมอบปืนให้นายขาวโดยหลอกว่าเป็นปืนปลอมให้ไปยิงล้อเล่นให้ นายแดงตกใจ นายขาวหลงเชื่อว่าเป็นปืนปลอม จึงยิงปืนไปที่นายแดง กระสุนปืนไม่ถูกนายแดง และไม่มีบุคคลใดได้รับอันตรายแต่อย่างใด ดังนี้ ให้วินิจฉัยว่า นายดําและนายขาวจะต้องรับผิดอย่างไรหรือไม่ เพราะเหตุใด
เลอสรรค์เลี้ยงสุนัขไว้ในบ้าน 3 ตัว เลอสรรค์ทํารั้วบ้านด้วยคอนกรีตสูงสองเมตรและมีลูกกรงเหล็ก ต่อขึ้นไปอีกหนึ่งเมตร เลอสรรค์เขียนข้อความติดไว้หน้าประตูรั้วว่า “ห้ามปีนรั้วหรือยื่นมือและเท้า เข้ามาในรั้วเพราะสุนัขดุ” วันรบกับพวกเตะฟุตบอลอยู่บนถนนหน้าบ้านเลอสรรค์ ลูกฟุตบอลได้ เข้าไปในบ้านเลอสรรค์ วันรบได้ปีนรั้วและใช้ไม้เขี่ยลูกฟุตบอลทั้งที่เห็นข้อความติดไว้หน้าประตูรั้ว สุนัขของเลอสรรค์กระโดดกัดข้อมือวันรบและกระชากจนวันรบจะหล่นจากรั้วเข้าไปข้างใน วันรบร้องให้พรรคพวกช่วย ทรงเดชเพื่อนของวันรบได้ใช้ไม้ตีและแทงไปที่หัวสุนัขจนตาสุนัขบอดและยอมปล่อยข้อมือวันรบ
เชย ชิด และฉ่ำไปเที่ยวงานกาชาดจังหวัด พบเอกกับเพื่อนยืนอยู่ เชยมีอาวุธปืนเดินเข้าไป ถามหาเรื่องจะทําร้ายเอก แล้วทั้งสามก็ไปเที่ยวต่อ หลังจากเที่ยวงานเสร็จระหว่างทางกลับบ้าน เชย ชิด และฉ่ำพบเอกกับพวกอีก ชิดได้ชักมีดออกมาแทงเอก เอกหลบและชักปืนออกมาจะยิ่งชิด ฉ่ำเข้าแย่งปืนกับเอก ร้องบอกเชยว่า “เชยยิง ๆ” เชยได้ใช้ปืนยิงเอก ขณะเดียวกัน ชิดเข้า ขัดขวางพรรคพวกของเอกไม่ให้ช่วยเอก เอกถูกยิงตาย
นายเสือต้องการฆ่านายช้าง ขณะที่นายช้างเผลอนายเสือได้แอบใส่ยาพิษชนิดร้ายแรงลงในถ้วย กาแฟของนายช้าง นายช้างดื่มโดยไม่รู้ ต่อมายาพิษออกฤทธิ์ทําให้นายช้างหมดสติ นายเสือเข้าใจ ว่านายข้างถึงแก่ความตายแล้ว จึงเอาร่างของนายช้างไปแขวนคอไว้กับกิ่งไม้ใหญ่หลังบ้านเพื่อ เป็นการอําพรางว่านายช้างฆ่าตัวตาย นายช้างถึงแก่ความตายเพราะถูกแขวนคอ
นายเดชารู้สึกรําคาญนายเดโชที่นั่งดื่มสุราอยู่ที่โต๊ะอาหารข้าง ๆ เพราะเมาสุราพูดจาเอะอะโวยวายจึงชักปืนลูกซองออกมาเล็งยิงไปที่ขวดสุราบนโต๊ะอาหารที่นายเดโชนั่งอยู่ ลูกกระสุนปืน ถูกขวดสุราของนายเดโชแตกและกระสุนปืนยังกระจายไปถูกนายเดโชได้รับอันตรายสาหัส นอกจากนี้ลูกกระสุนปืนยังกระจายไปถูกนายเดชชาติที่อุ้มลูกสุนัขของนายเดชชัยที่เดินเข้ามา ในร้านอาหารพอดี เป็นเหตุให้นายเดชชาติถึงแก่ความตาย และลูกสุนัขของนายเดชชัยที่อุ้มมา ตกพื้นตายเช่นกัน นายเดชามีความผิดฐานใดบ้าง
นายโก๋เห็นนายจอมกําลังยืนคุยอยู่กับนางสาวปุยฝ้ายสาวที่ตนหลงรัก นายโก้โมโหต้องการจะฆ่า นายจอม จึงชักปืนพกขึ้นจ้องเล็งจะยิงนายจอม นายศักดิ์กับนายศรีเห็นเหตุการณ์เกรงว่านายจอม จะถูกยิงตาย นายศักดิ์จึงกระโดดถีบนายจอมเพื่อให้หลบกระสุนปืน นายจอมส้มลงหน้ากระแทกพื้น ได้รับบาดเจ็บ ส่วนนายศรีใช้ปืนยิงถูกข้อมือของนายโก๋ได้รับบาดเจ็บปืนหลุดจากมือ ดังนี้ นายศักดิ์และนายศรี จะต้องรับผิดทางอาญาหรือไม่ อย่างไร
ประชากับสมเดชร่วมกันวางแผนฆ่าชุมพร โดยตกลงกันให้ประชาไปหลอกชุมพรออกมาจากบ้านมาให้สมเดชยิง อรสาแอบได้ยินประชากับสมเดชวางแผนฆ่าชุมพร และทราบว่าสมเดชไม่มีอาวุธปืน อรสาจึงได้ฝากอาวุธปืนแก่วัลลภมาให้สมเดช โดยสมเดชไม่ทราบว่าเป็นปืนของอรสา ระหว่างที่ ประชาเดินทางไปบ้านชุมพร สมเดชพบชุมพรโดยบังเอิญจึงยิ่งชุมพรตายเสียก่อนที่ประชาจะพบกับชุมพร
นายชนะชลได้ชวนนางสาวเมขลาซึ่งเป็นคู่รักไปเที่ยวนั่งรถชมวิวด้วยกัน โดยให้นางสาวเมขลา ซ้อนท้ายรถจักรยานยนต์บิ๊กไบค์ที่นายชนะชลเป็นผู้ขับขี่ซึ่งนายชนะชลขับด้วยความเร็วสูงมาก และเมื่อขับมาถึงทางโค้งก็ไม่ได้ลดความเร็วลง ทําให้รถคันดังกล่าวล้มลงเป็นเหตุให้นางสาวเมขลา ตกจากรถได้รับอันตรายสาหัสนอนหมดสติในพงหญ้าข้างทาง นายชนะชลตกใจกับเหตุการณ์ที่ เกิดขึ้น โดยหลบหนีไปไม่ให้ความช่วยเหลือและไม่ได้แจ้งให้ผู้ใดทราบ นางสาวเมขลานอนหมดสติ ในที่เกิดเหตุเป็นเวลา 5 วัน จนพลเมืองดีมาพบและแจ้งเจ้าหน้าที่ให้มาช่วยเหลือพานางสาวเมขลาไปช่วยเหลือจนรอดชีวิต จงวินิจฉัยความรับผิดทางอาญาของนายชนะชล
นายพายุคึกคะนองจึงได้ใช้ก้อนหินที่มีน้ำหนักถึงหนึ่งกิโลกรัมเศษและครึ่งกิโลกรัมจํานวนหลายก้อนทุ่มลงมาจากสะพานข้ามแม่น้ำซึ่งอยู่สูงจากระดับพื้นน้ํา 9 เมตร ลงไปยังเรือโดยสารลําหนึ่ง ซึ่งมีผู้โดยสารอยู่เป็นจํานวนมาก ในขณะที่เรือแล่นลอดใต้สะพาน หินก้อนหนึ่งถูกนายสายฟ้า ผู้โดยสารในเรือลํานั้นได้รับอันตรายสาหัส และหินอีกก้อนหนึ่งได้กระเด็นไปถูกนายฝนตกผู้โดยสารในเรืออีกลําหนึ่งซึ่งแล่นสวนทางมาถูกบริเวณตาข้างซ้ายซึ่งทําให้นายฝนตกตาบอดจงวินิจฉัยความรับผิดทางอาญาของนายพายุ
นายนี้เวียต้องการฆ่านางวาสลีน จึงวางแผนฆ่านางวาสลีนด้วยการหาซื้อยาเบื่อหนู โดยนํายาเบื่อหนู ใส่ไปในโอ่งน้ำดื่มของนางวาสลีน นายเจอร์เก้นน้องชายของนางวาสลีนเห็นเหตุการณ์มาโดยตลอดจึงตะโกนร้องบอกนางวาสลีนพี่สาวของตนในทันทีไม่ให้ดื่มน้ำในโอ่งนั้น นายนีเวียตกใจที่ความแตก จึงรีบวิ่งหนี นายเจอร์เก้นโกรธที่นายนีเวียกระทํากับพี่สาวของตน จึงวิ่งไล่ยิงนายนีเวียไปทันที ขณะที่นายนีเวียวิ่งหนีไปตามทางแคบ ๆ มีรถจักรยานยนต์ของนายยูเซอรีนจอดขวางทางอยู่ นายนีเวียจึงวิ่งชนรถคันนั้นเพื่อไม่ให้โดนยิง ทําให้รถล้มลงและได้รับความเสียหาย โดยนายเจอร์เก้น ยิ่งถูกนายนีเวียได้รับบาดเจ็บสาหัส
นายเตารีดไอน้ำจ้างนายหม้อทอดไร้น้ำมันไปฆ่านายพัดลมไอเย็น นายหม้อทอดไร้น้ำมันไปบ้าน นายพัดลมไอเย็นเห็นนายพัดลมไอเย็นยืนคุยกับนายเครื่องซักผ้าฝาบน แต่นายหม้อทอดไร้น้ำมัน ไม่รู้จักนายพัดลมไอเย็นมาก่อนจึงถามนายพัดลมไอเย็นว่าคนไหนคือนายพัดลมไอเย็น นายพัดลมไอเย็นรู้ว่านายหม้อทอดไร้น้ำมันเป็นมือปืนรับจ้างจะมาฆ่าตน จึงได้ชี้ไปที่นายเครื่องซักผ้าฝาบนและบอกว่านี่คือนายพัดลมไอเย็น นายหม้อทอดไร้น้ำมันเข้าใจผิดว่านายเครื่องซักผ้าฝาบนเป็นนายพัดลมไอเย็นจึงใช้ปืนยิงนายเครื่องซักผ้าฝาบนถึงแก่ความตายจงวินิจฉัยความรับผิดทางอาญาของนายเตารีดไอน้ำ นายหม้อทอดไร้น้ำมัน และนายพัดลมไอเย็น
นายต๋อยขับรถด้วยความเร็วสูงเกินกว่าอัตราที่กฎหมายกําหนด ในคืนวันที่ฝนตกถนนลื่น ขณะ นายต๋อยขับรถเลี้ยวในทางโค้ง นายต่อยไม่ได้ชะลอความเร็ว ยังคงขับรถเกินอัตราที่กฎหมาย กําหนดไว้ นายต๋อยเห็นนายต๋องกําลังหาบเต้าหู้ขายและกําลังเดินข้ามถนนจะพ้นอยู่แล้ว นายต๋อย จึงรีบห้ามล้อทันทีแต่ไม่ทันเพราะรถได้ลื่นไปชนหาบเต้าหู้ของนายต๋อง หาบเต้าหู้ของนายต๋อง เสียหายทั้งหมด แต่ตัวนายต้องไม่เป็นอะไรเลยจงวินิจฉัยความรับผิดตามประมวลกฎหมายอาญาของนายต่อย
นายเดชารู้สึกรําคาญนายเดโชที่นั่งดื่มสุราอยู่ที่โต๊ะอาหารข้าง ๆ เพราะเมาสุราพูดจาเอะอะโวยวาย จึงชักปืนลูกซองออกมาเล็งยิ่งไปที่ขวดสุราบนโต๊ะอาหารที่นายเตโชนั่งอยู่ ลูกกระสุนปืนถูก ขวดสุราของนายเดโซแตกและกระสุนปืนยังกระจายไปถูกนายเดโชได้รับอันตรายสาหัส นอกจากนี้ ลูกกระสุนปืนยังกระจายไปถูกนายเดชชาติที่อุ้มลูกสุนัขของนายเดชชัยที่เดินเข้ามาในร้านอาหารพอดี เป็นเหตุให้นายเดชชาติถึงแก่ความตาย และลูกสุนัขของนายเดชชัยที่อุ้มมาตกพื้นตายเช่นกัน นายเดชามีความผิดฐานใดบ้าง
นายโยธินเป็นคู่อริกับนายนาวิน นายโยธินจึงลอบเข้าไปในบ้านของนายนาวินและเล็งปืนไปยัง นายนาวิน ขณะเดียวกันนายนาวินได้หยิบปืนขึ้นมาทําความสะอาดอยู่พอดี เห็นนายโยธินกําลัง เล็งปืนมาที่ตน นายนาวินเลยใช้ปืนกระบอกนั้นยิงไปที่นายโยธิน นายโยธินถึงแก่ความตายทันทีจงวินิจฉัยความรับผิดทางอาญาของนายนาวิน
นายมาเฟียเป็นศัตรูกับนายเจ้าพ่อ นายมาเฟียจ้างนายมือปืนไปฆ่านายเจ้าพ่อ นายมือปืนได้ สมคบกันกับนายลูกปืนจะไปฆ่านายเจ้าพ่อ โดยให้นายมือปืนเป็นผู้ยิง นายลูกปืนจะช่วยดูต้นทางให้ ระหว่างที่รอนายเจ้าพ่อ นายระเบิดเดินผ่านมาทางนี้พอดี นายลูกปืนสนิทกับนายระเบิดจึงเล่าเรื่อง ให้นายระเบิดฟัง และให้ช่วยดูต้นทางอีกคน นายระเบิดตกลงกับนายลูกปืนสองคน ระหว่างรอนั้น มีคนจะเดินไปทางที่นายมือปืนซุ่มรอนายเจ้าพ่อพอดี นายระเบิดจึงเดินไปบอกคนนั้นให้เดินไป ทางอื่นเพราะถนนไม่ดี เมื่อนายเจ้าพ่อมาถึงจุดดักยิง นายมือปืนจึงยิงนายเจ้าพ่อสําเร็จ นายเจ้าพ่อ ถึงแก่ความตายทันทีในที่เกิดเหตุจงวินิจฉัยความรับผิดของนายมาเฟีย นายลูกปืน และนายระเบิด พร้อมอัตราโทษตามกฎหมาย สําหรับการเป็นผู้ร่วมกระทําความผิดด้วย