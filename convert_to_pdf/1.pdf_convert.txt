พระราชบัญญัติ 
ธุรกิจรักษาความปลอดภัย 
พ.ศ.  ๒๕๕๘ 
 
 
ภูมิพลอดุลยเดช  ป.ร. 
ให้ไว้  ณ  วันที่  ๓๑  ตุลาคม  พ.ศ.  ๒๕๕๘ 
เป็นปีที่  ๗๐  ในรัชกาลปัจจุบัน 
พระบาทสมเด็จพระปรมินทรมหาภูมิพลอดุลยเดช  มีพระบรมราชโองการโปรดเกล้าฯ   
ให้ประกาศว่า 
โดยที่เป็นการสมควรมีกฎหมายว่าด้วยธุรกิจรักษาความปลอดภัย 
จึงทรงพระกรุณาโปรดเกล้าฯ  ให้ตราพระราชบัญญัติขึ้นไว้โดยคําแนะนําและยินยอมของ 
สภานิติบัญญัติแห่งชาติ  ดังต่อไปนี้ 
มาตรา 
๑ 
พระราชบัญญัตินี้เรียกว่า  “พระราชบัญญัติธุรกิจรักษาความปลอดภัย  พ.ศ.  ๒๕๕๘” 
มาตรา 
๒ 
พระราชบัญญัตินี้ให้ใช้บังคับเมื่อพ้นกําหนดหนึ่งร้อยยี่สิบวันนับแต่วันประกาศ
ในราชกิจจานุเบกษาเป็นต้นไป  เว้นแต่บทบัญญัติในหมวด  ๑  และมาตรา  ๗๒  ให้ใช้บังคับตั้งแต่วันถัดจาก
วันประกาศในราชกิจจานุเบกษาเป็นต้นไป 
มาตรา 
๓ 
ในพระราชบัญญัตินี้ 
“ธุรกิจรักษาความปลอดภัย”  หมายความว่า  ธุรกิจการให้บริการรักษาความปลอดภัยโดยจัดให้มี
พนักงานรักษาความปลอดภัยรับอนุญาตทําหน้าที่คุ้มครองความปลอดภัยในชีวิต  ร่างกาย  หรือทรัพย์สิน
ของบุคคล  โดยได้รับเงินหรือประโยชน์ตอบแทนอื่นใด  แต่ไม่รวมถึงการให้บริการรักษาความปลอดภัย 
โดยหน่วยงานของรัฐตามที่นายกรัฐมนตรีประกาศกําหนดในราชกิจจานุเบกษา 
“บริษัทรักษาความปลอดภัย”  หมายความว่า  บริษัทซึ่งได้รับใบอนุญาตประกอบธุรกิจรักษา
ความปลอดภัย 
หน้า   ๒๕ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
“บริษัท”  หมายความว่า  บริษัทจํากัดตามประมวลกฎหมายแพ่งและพาณิชย์  หรือบริษัทมหาชนจํากัด
ตามกฎหมายว่าด้วยบริษัทมหาชนจํากัด 
“พนักงานรักษาความปลอดภัยรับอนุญาต”  หมายความว่า  ผู้ซึ่งได้รับใบอนุญาตเป็นพนักงาน
รักษาความปลอดภัยรับอนุญาต 
“คณะกรรมการ”  หมายความว่า  คณะกรรมการกํากับธุรกิจรักษาความปลอดภัย 
“นายทะเบียน”  หมายความว่า  นายทะเบียนกลางหรือนายทะเบียนจังหวัด  แล้วแต่กรณี 
“พนักงานเจ้าหน้าที่”  หมายความว่า  ผู้ซึ่งผู้บัญชาการตํารวจแห่งชาติแต่งตั้งให้ปฏิบัติการ 
ตามพระราชบัญญัตินี้ 
มาตรา 
๔ 
ให้ผู้บัญชาการตํารวจนครบาลเป็นนายทะเบียนกลาง  มีอํานาจหน้าที่ 
ตามพระราชบัญญัตินี้ในส่วนที่บัญญัติให้เป็นอํานาจหน้าที่ของนายทะเบียนกลาง  และเป็นนายทะเบียน 
ประจํากรุงเทพมหานคร  มีอํานาจหน้าที่ตามพระราชบัญญัตินี้ในเขตกรุงเทพมหานคร  และรับผิดชอบ 
การจัดทําบัญชีรายชื่อบริษัทรักษาความปลอดภัยและพนักงานรักษาความปลอดภัยรับอนุญาตทั่วราชอาณาจักร 
ให้ผู้บังคับการตํารวจภูธรจังหวัดเป็นนายทะเบียนจังหวัด  มีอํานาจหน้าที่ตามพระราชบัญญัตินี้
ในเขตจังหวัดของตน  และรับผิดชอบการจัดทําบัญชีรายชื่อบริษัทรักษาความปลอดภัยและพนักงาน 
รักษาความปลอดภัยรับอนุญาตในเขตจังหวัดของตน 
มาตรา 
๕ 
ให้นายกรัฐมนตรีรักษาการตามพระราชบัญญัตินี้  และให้มีอํานาจออกกฎกระทรวง
กําหนดค่าธรรมเนียมไม่เกินอัตราท้ายพระราชบัญญัตินี้  ยกเว้นค่าธรรมเนียม  และกําหนดกิจการอื่น 
เพื่อปฏิบัติการตามพระราชบัญญัตินี้ 
การออกกฎกระทรวงกําหนดค่าธรรมเนียมตามวรรคหนึ่งจะกําหนดอัตราค่าธรรมเนียมการประกอบ
ธุรกิจรักษาความปลอดภัยให้แตกต่างกันโดยคํานึงถึงจํานวนพนักงานรักษาความปลอดภัยรับอนุญาตของ
บริษัทรักษาความปลอดภัยก็ได้ 
กฎกระทรวงนั้น  เมื่อได้ประกาศในราชกิจจานุเบกษาแล้วให้ใช้บังคับได้ 
หมวด  ๑ 
คณะกรรมการกํากับธุรกิจรักษาความปลอดภัย 
 
 
มาตรา 
๖ 
ให้มีคณะกรรมการคณะหนึ่งเรียกว่า  “คณะกรรมการกํากับธุรกิจรักษา 
ความปลอดภัย”  ประกอบด้วย 
(๑) ผู้บัญชาการตํารวจแห่งชาติ  เป็นประธานกรรมการ 
(๒) กรรมการโดยตําแหน่ง  ได้แก่  อธิบดีกรมการปกครอง  อธิบดีกรมสวัสดิการและคุ้มครองแรงงาน  
เลขาธิการคณะกรรมการคุ้มครองผู้บริโภค  ผู้อํานวยการสํานักงานกิจการยุติธรรม  ผู้บัญชาการศูนย์รักษา
ความปลอดภัย  และผู้อํานวยการองค์การสงเคราะห์ทหารผ่านศึก 
หน้า   ๒๖ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
(๓) กรรมการผู้ทรงคุณวุฒิ  ซึ่งนายกรัฐมนตรีแต่งตั้งจํานวนหกคน  ในจํานวนนี้จะต้องเป็น 
ผู้แทนจากองค์กรภาคเอกชนที่เกี่ยวกับการรักษาความปลอดภัยไม่น้อยกว่าสองในสาม 
ให้ผู้บัญชาการตํารวจนครบาลเป็นกรรมการและเลขานุการ  และข้าราชการตํารวจยศพันตํารวจตรีขึ้นไป
ในกองบัญชาการตํารวจนครบาลซึ่งผู้บัญชาการตํารวจนครบาลแต่งตั้งจํานวนไม่เกินสองคน  เป็นผู้ช่วยเลขานุการ 
มาตรา 
๗ 
กรรมการผู้ทรงคุณวุฒิต้องมีคุณสมบัติและไม่มีลักษณะต้องห้าม  ดังต่อไปนี้ 
ก. คุณสมบัติ 
 
(๑) มีสัญชาติไทย 
 
(๒) มีความรู้ความสามารถและประสบการณ์เกี่ยวกับการรักษาความปลอดภัย 
ข. ลักษณะต้องห้าม 
 
(๑) เป็นบุคคลล้มละลาย 
 
(๒) เป็นคนวิกลจริตหรือจิตฟั่นเฟือนไม่สมประกอบ  คนไร้ความสามารถหรือคนเสมือน 
ไร้ความสามารถ 
 
(๓) เป็นผู้เคยได้รับโทษจําคุกโดยคําพิพากษาถึงที่สุดให้จําคุก  เว้นแต่เป็นโทษสําหรับความผิด
ที่ได้กระทําโดยประมาทหรือความผิดลหุโทษ 
 
(๔) เป็นผู้ดํารงตําแหน่งทางการเมือง  สมาชิกสภาท้องถิ่นหรือผู้บริหารท้องถิ่น  กรรมการ 
หรือผู้ดํารงตําแหน่งซึ่งรับผิดชอบการบริหารพรรคการเมือง  ที่ปรึกษาพรรคการเมือง  หรือเจ้าหน้าที่พรรคการเมือง 
มาตรา 
๘ 
กรรมการผู้ทรงคุณวุฒิมีวาระการดํารงตําแหน่งคราวละสามปี   
ในกรณีที่กรรมการผู้ทรงคุณวุฒิพ้นจากตําแหน่งก่อนวาระ  ให้มีการแต่งตั้งกรรมการผู้ทรงคุณวุฒิ
แทนตําแหน่งที่ว่าง  เว้นแต่วาระของกรรมการผู้ทรงคุณวุฒิจะเหลือไม่ถึงเก้าสิบวันจะไม่แต่งตั้งกรรมการ
ผู้ทรงคุณวุฒิแทนก็ได้  และให้ผู้ได้รับแต่งตั้งแทนตําแหน่งที่ว่าง  อยู่ในตําแหน่งเท่ากับวาระที่เหลืออยู่ 
ของกรรมการซึ่งได้แต่งตั้งไว้แล้ว 
ในระหว่างที่ยังไม่ได้แต่งตั้งกรรมการผู้ทรงคุณวุฒิแทนตําแหน่งที่ว่าง  ให้คณะกรรมการ
ประกอบด้วยกรรมการเท่าที่เหลืออยู่ 
เมื่อครบกําหนดตามวาระในวรรคหนึ่ง  หากยังมิได้มีการแต่งตั้งกรรมการผู้ทรงคุณวุฒิขึ้นใหม่   
ให้กรรมการผู้ทรงคุณวุฒิซึ่งพ้นจากตําแหน่งตามวาระนั้นอยู่ในตําแหน่งเพื่อปฏิบัติหน้าที่ต่อไปจนกว่า
กรรมการผู้ทรงคุณวุฒิซึ่งได้รับแต่งตั้งใหม่เข้ารับหน้าที่ 
กรรมการผู้ทรงคุณวุฒิซึ่งพ้นจากตําแหน่งตามวาระอาจได้รับแต่งตั้งอีกได้  แต่จะดํารงตําแหน่ง
ติดต่อกันเกินสองวาระไม่ได้ 
มาตรา 
๙ 
นอกจากการพ้นจากตําแหน่งตามวาระ  กรรมการผู้ทรงคุณวุฒิพ้นจากตําแหน่งเมื่อ 
(๑) ตาย 
(๒) ลาออก 
หน้า   ๒๗ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
(๓) นายกรัฐมนตรีให้ออก  เพราะบกพร่องต่อหน้าที่  มีความประพฤติเสื่อมเสียหรือหย่อนความสามารถ 
(๔) ขาดคุณสมบัติหรือมีลักษณะต้องห้ามตามมาตรา  ๗ 
มาตรา 
๑๐ คณะกรรมการมีอํานาจหน้าที่  ดังต่อไปนี้ 
(๑) กําหนดนโยบาย  แผนงาน  และมาตรการเกี่ยวกับการส่งเสริมและกํากับดูแลธุรกิจรักษา
ความปลอดภัยเพื่อให้นายทะเบียนรับไปปฏิบัติ 
(๒) เสนอความเห็นต่อนายกรัฐมนตรีในการออกกฎกระทรวงตามพระราชบัญญัตินี้ 
(๓) ออกระเบียบกําหนดมาตรฐานการรักษาความปลอดภัยที่บริษัทรักษาความปลอดภัยต้องปฏิบัติ 
(๔) ออกระเบียบกําหนดมาตรฐานหลักสูตรการรักษาความปลอดภัย 
(๕) ออกระเบียบกําหนดมาตรฐานสถานฝึกอบรมและอัตราค่าธรรมเนียมการฝึกอบรม 
(๖) ออกประกาศกําหนดเครื่องหมายของพนักงานรักษาความปลอดภัยรับอนุญาต 
(๗) พิจารณาวินิจฉัยอุทธรณ์คําสั่งของนายทะเบียน 
(๘) ออกระเบียบกําหนดหลักเกณฑ์การเปรียบเทียบ 
(๙) ปฏิบัติการอื่นใดตามที่นายกรัฐมนตรีมอบหมาย 
ระเบียบและประกาศตาม  (๓)  (๔)  (๕)  (๖)  และ  (๘)  เมื่อประกาศในราชกิจจานุเบกษาแล้ว  
ให้ใช้บังคับได้ 
มาตรา 
๑๑ การประชุมคณะกรรมการต้องมีกรรมการมาประชุมไม่น้อยกว่ากึ่งหนึ่งของ
จํานวนกรรมการทั้งหมด  จึงจะเป็นองค์ประชุม 
ในการประชุมคณะกรรมการ  ถ้าประธานกรรมการไม่มาประชุมหรือไม่อาจปฏิบัติหน้าที่ได้  ให้ที่ประชุม
เลือกกรรมการคนหนึ่งเป็นประธานในที่ประชุม 
การวินิจฉัยชี้ขาดของที่ประชุมให้ถือเสียงข้างมาก  กรรมการคนหนึ่งให้มีเสียงหนึ่งในการลงคะแนน  
ถ้าคะแนนเสียงเท่ากัน  ให้ประธานในที่ประชุมออกเสียงเพิ่มขึ้นอีกเสียงหนึ่งเป็นเสียงชี้ขาด 
มาตรา 
๑๒ ในการประชุมคณะกรรมการ  ให้ประธานกรรมการหรือกรรมการซึ่งมีส่วนได้เสีย
โดยตรงหรือโดยอ้อมในเรื่องที่คณะกรรมการพิจารณา  แจ้งให้ที่ประชุมทราบ  และพิจารณาว่าประธานกรรมการ
หรือกรรมการผู้นั้นสมควรอยู่ในที่ประชุมหรือมีมติในการประชุมเรื่องนั้นหรือไม่ 
มาตรา 
๑๓ คณะกรรมการมีอํานาจแต่งตั้งคณะอนุกรรมการเพื่อพิจารณาหรือดําเนินการ
ตามที่คณะกรรมการมอบหมาย 
การประชุมคณะอนุกรรมการ  ให้นํามาตรา  ๑๑  และมาตรา  ๑๒  มาใช้บังคับโดยอนุโลม 
มาตรา 
๑๔ ในการปฏิบัติหน้าที่ตามพระราชบัญญัตินี้  คณะกรรมการและคณะอนุกรรมการ
อาจเชิญบุคคลที่เกี่ยวข้องมาให้ถ้อยคํา  หรือให้ส่งเอกสารหลักฐานที่เกี่ยวข้องเพื่อประกอบการพิจารณาได้ 
มาตรา 
๑๕ ให้สํานักงานตํารวจแห่งชาติทําหน้าที่เป็นสํานักงานเลขานุการของคณะกรรมการ  
รับผิดชอบงานธุรการ  งานวิชาการ  และกิจการอื่นที่เกี่ยวข้องกับงานของคณะกรรมการ 
หน้า   ๒๘ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
หมวด  ๒ 
ธุรกิจรักษาความปลอดภัย 
 
 
มาตรา 
๑๖ ผู้ประกอบธุรกิจรักษาความปลอดภัยต้องเป็นบริษัท  และได้รับใบอนุญาต
ประกอบธุรกิจรักษาความปลอดภัยจากนายทะเบียน 
การขอรับใบอนุญาตและการออกใบอนุญาตให้เป็นไปตามหลักเกณฑ์  วิธีการ  และเงื่อนไขที่กําหนด
ในกฎกระทรวง 
ในการออกใบอนุญาต  นายทะเบียนจะกําหนดเงื่อนไขในการประกอบธุรกิจไว้ด้วยก็ได้ 
มาตรา 
๑๗ บริษัทซึ่งขอรับใบอนุญาตประกอบธุรกิจรักษาความปลอดภัยต้อง 
(๑) มีจํานวนหุ้นที่ถือโดยบุคคลผู้มีสัญชาติไทยเกินกึ่งหนึ่งของทุนจดทะเบียนของบริษัทจํากัด
หรือทุนชําระแล้วของบริษัทมหาชนจํากัด  แล้วแต่กรณี 
(๒) มีกรรมการซึ่งเป็นบุคคลผู้มีสัญชาติไทยเกินกึ่งหนึ่งของจํานวนกรรมการทั้งหมด  ทั้งนี้  
กรรมการทั้งหมดของบริษัทต้องไม่เคยเป็นกรรมการหรือผู้มีอํานาจจัดการแทนบริษัทที่ถูกเพิกถอนใบอนุญาต
ประกอบธุรกิจรักษาความปลอดภัย 
(๓) ไม่เคยถูกเพิกถอนใบอนุญาตประกอบธุรกิจรักษาความปลอดภัย   
มาตรา 
๑๘ เมื่อได้รับคําขอรับใบอนุญาตประกอบธุรกิจรักษาความปลอดภัย  ให้นายทะเบียน
มีหนังสือแจ้งคําสั่งอนุญาตหรือไม่อนุญาตไปยังผู้ขอรับใบอนุญาตทราบภายในหกสิบวันนับแต่วันที่ได้รับ 
คําขอรับใบอนุญาต 
มาตรา 
๑๙ ใบอนุญาตประกอบธุรกิจรักษาความปลอดภัยให้มีอายุสี่ปีนับแต่วันที่ออกใบอนุญาต 
มาตรา 
๒๐ บริษัทรักษาความปลอดภัยต้องใช้คํานําหน้าชื่อว่า  “บริษัทรักษาความปลอดภัย”  
และคําว่า  “จํากัด”  หรือ  “จํากัด  (มหาชน)”  ต่อท้าย  แล้วแต่กรณี 
มาตรา 
๒๑ ห้ามมิให้ผู้ใดนอกจากบริษัทรักษาความปลอดภัยใช้ชื่อหรือคําแสดงชื่อในธุรกิจว่า  
“บริษัทรักษาความปลอดภัย”  หรือคําอื่นใดที่มีความหมายเช่นเดียวกัน 
มาตรา 
๒๒ การขอต่ออายุใบอนุญาต  ให้บริษัทรักษาความปลอดภัยยื่นคําขอก่อนวันที่
ใบอนุญาตสิ้นอายุ  และเมื่อได้ยื่นคําขอดังกล่าวแล้ว  ให้ประกอบธุรกิจต่อไปได้จนกว่าจะได้รับแจ้งคําสั่ง 
ไม่อนุญาตจากนายทะเบียน  แต่ทั้งนี้นายทะเบียนต้องแจ้งคําสั่งอนุญาตหรือไม่อนุญาตให้ผู้ยื่นคําขอทราบ
ภายในหกสิบวันนับแต่วันที่ได้รับคําขอ 
การขอต่ออายุใบอนุญาตและการอนุญาตให้เป็นไปตามหลักเกณฑ์  วิธีการ  และเงื่อนไขที่กําหนด
ในกฎกระทรวง 
มาตรา 
๒๓ บริษัทรักษาความปลอดภัยต้องแสดงใบอนุญาตประกอบธุรกิจรักษาความปลอดภัย
ไว้ในที่เปิดเผยและเห็นได้ง่าย  ณ  สถานที่ประกอบธุรกิจที่ระบุไว้ในใบอนุญาต 
หน้า   ๒๙ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
มาตรา 
๒๔ ในกรณีที่ใบอนุญาตสูญหาย  ถูกทําลาย  หรือชํารุดในสาระสําคัญ  ให้บริษัท
รักษาความปลอดภัยยื่นคําขอรับใบแทนใบอนุญาตต่อนายทะเบียนภายในสามสิบวันนับแต่วันที่ได้ทราบ
การสูญหาย  ถูกทําลาย  หรือชํารุดดังกล่าว 
การขอและการออกใบแทนใบอนุญาตให้เป็นไปตามหลักเกณฑ์  วิธีการ  และเงื่อนไขที่กําหนด 
ในกฎกระทรวง 
มาตรา 
๒๕ การให้บริการรักษาความปลอดภัยต้องทําสัญญาเป็นหนังสือระหว่างบริษัท
รักษาความปลอดภัยและผู้ว่าจ้าง  ซึ่งอย่างน้อยต้องมีรายการ  ดังต่อไปนี้ 
(๑) ชื่อและที่อยู่ของบริษัทรักษาความปลอดภัยและผู้ว่าจ้าง 
(๒) วันที่ทําสัญญา 
(๓) ขอบเขตของงานและระยะเวลาให้บริการรักษาความปลอดภัย 
(๔) ค่าจ้างและการจ่ายเงินค่าจ้าง 
(๕) หน้าที่และความรับผิดของบริษัทรักษาความปลอดภัยและผู้ว่าจ้าง 
(๖) ค่าปรับ 
(๗) การกําหนดค่าเสียหาย 
(๘) การเลิกสัญญา 
ให้การให้บริการรักษาความปลอดภัยที่ไม่ได้ทําสัญญาเป็นหนังสือหรือมีรายการไม่ครบถ้วน 
ตามวรรคหนึ่ง  เป็นโมฆะ 
มาตรา 
๒๖ บริษัทรักษาความปลอดภัยต้องปฏิบัติตามมาตรฐานการรักษาความปลอดภัย 
ที่คณะกรรมการกําหนด 
มาตรฐานการรักษาความปลอดภัยตามวรรคหนึ่ง  ประกอบด้วย 
(๑) การกํากับดูแลและตรวจสอบการปฏิบัติหน้าที่ของพนักงานรักษาความปลอดภัยรับอนุญาต 
(๒) ระบบบันทึกเหตุการณ์ประจําวันเกี่ยวกับการรักษาความปลอดภัยภายในบริเวณหรือสถานที่ 
ที่รับผิดชอบรักษาความปลอดภัย 
(๓) ศูนย์ประสานงานที่บริษัทรักษาความปลอดภัยจัดให้มีขึ้นเพื่อให้คําแนะนําในการปฏิบัติหน้าที่
ของพนักงานรักษาความปลอดภัยรับอนุญาตในระหว่างการปฏิบัติหน้าที่ 
(๔) อุปกรณ์การสื่อสารที่บริษัทรักษาความปลอดภัยจัดให้มีขึ้นเพื่อประโยชน์ในการสื่อสาร
ระหว่างศูนย์ประสานงานกับพนักงานรักษาความปลอดภัยรับอนุญาตในระหว่างการปฏิบัติหน้าที่ 
(๕) ความรู้เกี่ยวกับการรักษาความปลอดภัยและการฝึกทบทวนให้แก่พนักงานรักษาความปลอดภัย
รับอนุญาตซึ่งบริษัทรักษาความปลอดภัยต้องจัดให้มีขึ้นอย่างสม่ําเสมอ 
มาตรา 
๒๗ ในการให้บริการรักษาความปลอดภัย  ให้บริษัทรักษาความปลอดภัยจัดพนักงาน
รักษาความปลอดภัยรับอนุญาตเป็นผู้ให้บริการรักษาความปลอดภัยแก่ผู้ว่าจ้าง 
หน้า   ๓๐ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
มาตรา 
๒๘ บริษัทรักษาความปลอดภัยมีหน้าที่ให้ความร่วมมือแก่ตํารวจซึ่งมียศตั้งแต่ 
ร้อยตํารวจตรีขึ้นไปที่ได้รับมอบหมายจากหัวหน้าสถานีตํารวจในท้องที่ซึ่งเป็นที่ตั้งของบริษัทรักษาความปลอดภัย
หรือสถานที่ที่บริษัทรักษาความปลอดภัยนั้นรับผิดชอบรักษาความปลอดภัย  ตามข้อกําหนดในสัญญาจ้าง
ในการขอเข้าตรวจดูข้อมูลบันทึกเหตุการณ์ประจําวันเกี่ยวกับการรักษาความปลอดภัยภายในบริเวณ 
หรือสถานที่ที่รับผิดชอบรักษาความปลอดภัยดังกล่าว  ทั้งนี้  เพื่อประโยชน์ในการวางแผนจัดการรักษา
ความสงบเรียบร้อย  และความปลอดภัยในชีวิต  ร่างกาย  หรือทรัพย์สิน 
มาตรา 
๒๙ เมื่อได้รับแจ้งจากพนักงานรักษาความปลอดภัยรับอนุญาตเกี่ยวกับข้อมูล
อาชญากรรม  เบาะแสคนร้าย  หรือการกระทําความผิดอาญาที่เกิดขึ้นหรือเชื่อว่าเกิดขึ้นภายในบริเวณ 
หรือสถานที่ที่รับผิดชอบรักษาความปลอดภัย  ให้บริษัทรักษาความปลอดภัยแจ้งให้พนักงานฝ่ายปกครอง
หรือตํารวจที่ปฏิบัติหน้าที่ประจําอยู่ในท้องที่ที่สถานที่รักษาความปลอดภัยนั้นตั้งอยู่ในทันที 
มาตรา 
๓๐ ให้บริษัทรักษาความปลอดภัยจัดทําบัญชีรายชื่อพนักงานรักษาความปลอดภัย
รับอนุญาต  ยื่นต่อนายทะเบียนภายในสามสิบวันนับแต่วันที่ได้รับใบอนุญาตประกอบธุรกิจรักษาความปลอดภัย 
ในกรณีที่มีการเปลี่ยนแปลงพนักงานรักษาความปลอดภัยรับอนุญาต  ให้บริษัทรักษาความปลอดภัย
จัดทําบัญชีรายชื่อพนักงานรักษาความปลอดภัยรับอนุญาตที่เป็นปัจจุบันยื่นต่อนายทะเบียนภายในสิบห้าวัน
นับแต่วันที่มีการเปลี่ยนแปลง 
บัญชีรายชื่อพนักงานรักษาความปลอดภัยรับอนุญาตต้องมีรายการเกี่ยวกับประวัติของพนักงานดังกล่าว  
ทั้งนี้  แบบบัญชีรายชื่อและวิธีการยื่นบัญชี  ให้เป็นไปตามที่นายทะเบียนกลางประกาศกําหนด 
มาตรา 
๓๑ ให้บริษัทรักษาความปลอดภัยจัดทํารายงานผลการดําเนินงานของบริษัทในรอบปี
ที่ผ่านมา  ยื่นต่อนายทะเบียนภายในเดือนมกราคมของปีถัดไป  ทั้งนี้  ตามแบบและวิธีการที่นายทะเบียนกลาง
ประกาศกําหนด 
มาตรา 
๓๒ บริษัทรักษาความปลอดภัยซึ่งประสงค์จะเลิกประกอบธุรกิจในระหว่างอายุใบอนุญาต  
ให้ยื่นคําขออนุญาตเลิกประกอบธุรกิจรักษาความปลอดภัยต่อนายทะเบียน 
ในการอนุญาต  นายทะเบียนจะกําหนดเงื่อนไขให้ผู้ยื่นคําขอปฏิบัติด้วยก็ได้ 
หมวด  ๓ 
พนักงานรักษาความปลอดภัยรับอนุญาต 
 
 
มาตรา 
๓๓ ผู้ใดประสงค์จะทําหน้าที่เป็นพนักงานรักษาความปลอดภัยรับอนุญาต  ต้องได้รับ
ใบอนุญาตเป็นพนักงานรักษาความปลอดภัยรับอนุญาตจากนายทะเบียน 
การขอรับใบอนุญาตและการออกใบอนุญาตให้เป็นไปตามหลักเกณฑ์  วิธีการ  และเงื่อนไขที่กําหนด
ในกฎกระทรวง 
หน้า   ๓๑ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
มาตรา 
๓๔ ผู้ขอรับใบอนุญาตเป็นพนักงานรักษาความปลอดภัยรับอนุญาตต้องมีคุณสมบัติ
และไม่มีลักษณะต้องห้าม  ดังต่อไปนี้ 
ก. คุณสมบัติ 
 
(๑) มีสัญชาติไทย 
 
(๒) มีอายุไม่ต่ํากว่าสิบแปดปีบริบูรณ์ 
 
(๓) สําเร็จการศึกษาภาคบังคับตามกฎหมายว่าด้วยการศึกษาภาคบังคับ 
 
(๔) ได้รับหนังสือรับรองว่าได้ผ่านการฝึกอบรมหลักสูตรการรักษาความปลอดภัย 
จากสถานฝึกอบรมที่นายทะเบียนกลางรับรองตามวรรคสอง 
ข. ลักษณะต้องห้าม 
 
(๑) เป็นโรคพิษสุราเรื้อรังหรือติดยาเสพติดให้โทษหรือเป็นโรคติดต่อที่คณะกรรมการ
กําหนด 
 
(๒) เป็นคนวิกลจริตหรือจิตฟั่นเฟือนไม่สมประกอบ  คนไร้ความสามารถหรือคนเสมือน 
ไร้ความสามารถ 
 
(๓) เป็นผู้เคยได้รับโทษจําคุกโดยคําพิพากษาถึงที่สุดให้จําคุกสําหรับความผิดเกี่ยวกับชีวิต 
และร่างกาย  ความผิดเกี่ยวกับทรัพย์  หรือความผิดเกี่ยวกับเพศตามประมวลกฎหมายอาญา  ความผิด 
ตามกฎหมายว่าด้วยการพนัน  หรือความผิดตามกฎหมายเกี่ยวกับยาเสพติด  เว้นแต่เป็นโทษสําหรับความผิด 
ที่ได้กระทําโดยประมาทหรือความผิดลหุโทษ  หรือพ้นโทษมาแล้วไม่น้อยกว่าสามปีก่อนวันขอรับใบอนุญาต
และมิใช่ความผิดเกี่ยวกับเพศตามประมวลกฎหมายอาญา 
 
(๔) เคยถูกเพิกถอนใบอนุญาตเป็นพนักงานรักษาความปลอดภัยรับอนุญาตมาแล้ว 
ยังไม่ถึงสองปีนับถึงวันยื่นคําขอรับใบอนุญาตเป็นพนักงานรักษาความปลอดภัยรับอนุญาต 
การรับรองสถานฝึกอบรมให้เป็นไปตามหลักเกณฑ์  วิธีการ  และเงื่อนไขที่กําหนดในกฎกระทรวง  
และเมื่อนายทะเบียนกลางได้รับคําขอรับการรับรอง  ให้มีหนังสือแจ้งคําสั่งรับรองหรือไม่รับรองไปยัง 
ผู้ยื่นคําขอทราบภายในหกสิบวันนับแต่วันที่ได้รับคําขอ 
มาตรา 
๓๕ เมื่อได้รับคําขอรับใบอนุญาตเป็นพนักงานรักษาความปลอดภัยรับอนุญาต   
ให้นายทะเบียนมีหนังสือแจ้งคําสั่งอนุญาตหรือไม่อนุญาตไปยังผู้ขอรับใบอนุญาตทราบภายในหกสิบวัน 
นับแต่วันที่ได้รับคําขอรับใบอนุญาต 
มาตรา 
๓๖ ใบอนุญาตเป็นพนักงานรักษาความปลอดภัยรับอนุญาตให้มีอายุสามปีนับแต่
วันที่ออกใบอนุญาต 
มาตรา 
๓๗ การขอต่ออายุใบอนุญาต  ให้พนักงานรักษาความปลอดภัยรับอนุญาตยื่นคําขอ
ก่อนวันที่ใบอนุญาตสิ้นอายุโดยให้ยื่นพร้อมกับหนังสือของบริษัทรักษาความปลอดภัยที่ตนสังกัดรับรอง
หน้า   ๓๒ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
สมรรถภาพในการปฏิบัติหน้าที่รักษาความปลอดภัยหรือหนังสือรับรองว่าได้ผ่านการฝึกทบทวนหลักสูตร
การรักษาความปลอดภัยจากสถานฝึกอบรมที่นายทะเบียนกลางรับรอง 
เมื่อได้ยื่นคําขอดังกล่าวแล้ว  ให้ผู้ยื่นคําขอทําหน้าที่เป็นพนักงานรักษาความปลอดภัยรับอนุญาต
จนกว่าจะได้รับแจ้งคําสั่งไม่อนุญาตจากนายทะเบียน  แต่ทั้งนี้นายทะเบียนต้องแจ้งคําสั่งอนุญาตหรือไม่อนุญาต
ให้ผู้ยื่นคําขอทราบภายในหกสิบวันนับแต่วันที่ได้รับคําขอ 
การขอต่ออายุใบอนุญาตและการอนุญาตให้เป็นไปตามหลักเกณฑ์  วิธีการ  และเงื่อนไขที่กําหนด
ในกฎกระทรวง 
มาตรา 
๓๘ ในกรณีที่ใบอนุญาตเป็นพนักงานรักษาความปลอดภัยรับอนุญาตสูญหาย   
ถูกทําลาย  หรือชํารุดในสาระสําคัญ  ให้พนักงานรักษาความปลอดภัยรับอนุญาตยื่นคําขอรับใบแทนใบอนุญาต
ดังกล่าวต่อนายทะเบียนภายในสามสิบวันนับแต่วันที่ได้ทราบการสูญหาย  ถูกทําลาย  หรือชํารุดดังกล่าว 
การขอและการออกใบแทนใบอนุญาตให้เป็นไปตามหลักเกณฑ์  วิธีการ  และเงื่อนไขที่กําหนด 
ในกฎกระทรวง 
มาตรา 
๓๙ ในขณะปฏิบัติหน้าที่  พนักงานรักษาความปลอดภัยรับอนุญาตต้องสวมเครื่องแบบ  
ติดเครื่องหมายพนักงานรักษาความปลอดภัยรับอนุญาต  และมีบัตรประจําตัวของบริษัทรักษาความปลอดภัย
ที่ตนสังกัดเพื่อแสดงเมื่อได้รับการร้องขอ 
บัตรประจําตัวตามวรรคหนึ่ง  ให้เป็นไปตามแบบที่นายทะเบียนกลางประกาศกําหนด 
มาตรา 
๔๐ บริษัทรักษาความปลอดภัยจะกําหนดเครื่องแบบของพนักงานรักษาความปลอดภัย
รับอนุญาตให้เหมือนหรือคล้ายคลึงกับเครื่องแบบของทหาร  ตํารวจ  หรือเครื่องแบบของเจ้าพนักงาน 
ซึ่งกฎหมายให้มีอํานาจและหน้าที่รักษาความสงบเรียบร้อยของประชาชนตามที่นายทะเบียนกลาง 
ประกาศกําหนดมิได้ 
มาตรา 
๔๑ ในการปฏิบัติหน้าที่รักษาความปลอดภัยตามพระราชบัญญัตินี้  ให้พนักงาน
รักษาความปลอดภัยรับอนุญาตมีหน้าที่  ดังต่อไปนี้ 
(๑) ช่วยเหลือพนักงานฝ่ายปกครองหรือตํารวจตามประมวลกฎหมายวิธีพิจารณาความอาญา 
ในการจับกุมผู้กระทําความผิด 
(๒) รักษาความปลอดภัยในชีวิต  ร่างกาย  และทรัพย์สินของบุคคล  รวมทั้งระงับเหตุและรักษา
ความสงบเรียบร้อยภายในบริเวณหรือสถานที่ที่รับผิดชอบรักษาความปลอดภัยตามข้อกําหนดในสัญญาจ้าง 
(๓) เมื่อมีการกระทําความผิดอาญาหรือน่าเชื่อว่ามีเหตุร้ายเกิดขึ้นภายในบริเวณหรือสถานที่ 
ที่รับผิดชอบรักษาความปลอดภัย  ต้องแจ้งเหตุนั้นให้พนักงานฝ่ายปกครองหรือตํารวจท้องที่ที่ปฏิบัติหน้าที่
ประจําอยู่ทราบโดยทันที  รวมทั้งปิดกั้นและรักษาสถานที่เกิดเหตุให้คงสภาพเดิมไว้จนกว่าพนักงาน 
ฝ่ายปกครองหรือตํารวจผู้มีอํานาจหน้าที่จะเดินทางมาถึงสถานที่เกิดเหตุ 
หน้า   ๓๓ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
หมวด  ๔ 
การพักใช้และเพิกถอนใบอนุญาต 
 
 
มาตรา 
๔๒ เมื่อความปรากฏต่อนายทะเบียนว่าบริษัทรักษาความปลอดภัยใดกระทําการ
ดังต่อไปนี้  ให้นายทะเบียนสั่งให้บริษัทรักษาความปลอดภัยนั้นดําเนินการแก้ไขให้ถูกต้องภายในสามสิบวัน
นับแต่วันที่ได้รับแจ้งจากนายทะเบียน 
(๑) ไม่ปฏิบัติตามมาตรฐานการรักษาความปลอดภัยตามมาตรา  ๒๖ 
(๒) ไม่จัดทําบัญชีรายชื่อพนักงานรักษาความปลอดภัยรับอนุญาตให้ถูกต้องครบถ้วนตามมาตรา  ๓๐ 
เมื่อพ้นกําหนดเวลาตามวรรคหนึ่ง  หากบริษัทรักษาความปลอดภัยไม่ปฏิบัติตามคําสั่งให้ถูกต้อง  
ให้นายทะเบียนสั่งพักใช้ใบอนุญาตประกอบธุรกิจรักษาความปลอดภัยได้สองครั้ง  ครั้งละไม่เกินสามสิบวัน 
มาตรา 
๔๓ บริษัทรักษาความปลอดภัยซึ่งถูกสั่งพักใช้ใบอนุญาตประกอบธุรกิจรักษา 
ความปลอดภัยยังคงมีหน้าที่ปฏิบัติตามสัญญารักษาความปลอดภัยที่ได้ทําขึ้นก่อนวันที่ถูกสั่งพักใช้ใบอนุญาตต่อไป  
แต่จะทําสัญญารักษาความปลอดภัยในระหว่างถูกสั่งพักใช้ใบอนุญาตไม่ได้ 
สัญญารักษาความปลอดภัยที่ทําขึ้นในระหว่างถูกสั่งพักใช้ใบอนุญาตไม่มีผลใช้บังคับ 
มาตรา 
๔๔ ในกรณีที่นายทะเบียนเห็นว่าบริษัทรักษาความปลอดภัยใดขาดคุณสมบัติ 
ตามมาตรา  ๑๗  (๑)  หรือ  (๒)  ให้นายทะเบียนสั่งให้บริษัทรักษาความปลอดภัยนั้นดําเนินการแก้ไขให้ถูกต้อง
ภายในเก้าสิบวันนับแต่วันที่ได้รับแจ้งคําสั่งจากนายทะเบียน 
มาตรา 
๔๕ ให้นายทะเบียนสั่งเพิกถอนใบอนุญาตประกอบธุรกิจรักษาความปลอดภัย   
เมื่อความปรากฏต่อนายทะเบียนว่า  บริษัทรักษาความปลอดภัยใด 
(๑) เคยถูกสั่งพักใช้ใบอนุญาตประกอบธุรกิจรักษาความปลอดภัยมาแล้วสองครั้ง  และมีเหตุ 
ที่ต้องถูกสั่งพักใช้ใบอนุญาตอีกไม่ว่าจะเป็นเหตุเดียวกันหรือไม่ก็ตาม  ทั้งนี้  ภายในหนึ่งปีนับแต่วันที่ถูกสั่ง
พักใช้ใบอนุญาตครั้งที่หนึ่ง 
(๒) ไม่แก้ไขคุณสมบัติตามมาตรา  ๑๗  (๑)  หรือ  (๒)  ให้ถูกต้องภายในกําหนดเวลาตามมาตรา  ๔๔ 
มาตรา 
๔๖ คําสั่งพักใช้หรือเพิกถอนใบอนุญาตประกอบธุรกิจรักษาความปลอดภัยให้ทํา
เป็นหนังสือโดยระบุวันที่พักใช้หรือเพิกถอนใบอนุญาต  และให้แจ้งบริษัทรักษาความปลอดภัยทราบภายในเจ็ดวัน
นับแต่วันที่นายทะเบียนมีคําสั่งดังกล่าว  พร้อมทั้งปิดประกาศหนังสือแจ้งการพักใช้หรือเพิกถอนใบอนุญาต
ไว้ในที่เปิดเผยและเห็นได้ง่าย  ณ  บริษัทรักษาความปลอดภัยนั้น  รวมทั้งโฆษณาหนังสือแจ้งดังกล่าว 
ในระบบเครือข่ายสารสนเทศของสํานักงานตํารวจแห่งชาติด้วย 
มาตรา 
๔๗ ให้บริษัทรักษาความปลอดภัยซึ่งถูกเพิกถอนใบอนุญาตประกอบธุรกิจรักษา
ความปลอดภัยมีหน้าที่ดําเนินการตามสัญญารักษาความปลอดภัยที่ได้ทําขึ้นก่อนวันที่ถูกสั่งเพิกถอนใบอนุญาต
เพื่อป้องกันความเสียหายที่อาจเกิดขึ้นแก่ผู้ว่าจ้างตามหลักเกณฑ์และเงื่อนไขที่นายทะเบียนกําหนด 
หน้า   ๓๔ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
มาตรา 
๔๘ ให้นายทะเบียนสั่งเพิกถอนใบอนุญาตเป็นพนักงานรักษาความปลอดภัยรับอนุญาต  
เมื่อความปรากฏต่อนายทะเบียนว่า  พนักงานรักษาความปลอดภัยรับอนุญาตผู้ใดขาดคุณสมบัติหรือ 
มีลักษณะต้องห้ามตามมาตรา  ๓๔ 
มาตรา 
๔๙ คําสั่งเพิกถอนใบอนุญาตเป็นพนักงานรักษาความปลอดภัยรับอนุญาต  ให้ทํา
เป็นหนังสือโดยระบุวันที่เพิกถอนใบอนุญาต  และให้แจ้งพนักงานรักษาความปลอดภัยรับอนุญาต  และบริษัท
รักษาความปลอดภัยที่พนักงานรักษาความปลอดภัยรับอนุญาตผู้นั้นสังกัดทราบภายในเจ็ดวันนับแต่วันที่
นายทะเบียนมีคําสั่งดังกล่าว  รวมทั้งโฆษณาหนังสือแจ้งดังกล่าวในระบบเครือข่ายสารสนเทศของ 
สํานักงานตํารวจแห่งชาติด้วย 
หมวด  ๕ 
การอุทธรณ์ 
 
 
มาตรา 
๕๐ ให้บริษัทรักษาความปลอดภัย  พนักงานรักษาความปลอดภัยรับอนุญาต   
หรือบุคคลซึ่งได้รับคําสั่งของนายทะเบียน  มีสิทธิอุทธรณ์เป็นหนังสือต่อคณะกรรมการภายในสามสิบวัน
นับแต่วันที่ได้รับแจ้งคําสั่ง  ดังต่อไปนี้ 
(๑) คําสั่งไม่ออกใบอนุญาตหรือไม่ต่ออายุใบอนุญาตประกอบธุรกิจรักษาความปลอดภัย 
ตามมาตรา  ๑๘  หรือมาตรา  ๒๒  วรรคหนึ่ง  แล้วแต่กรณี 
(๒) คําสั่งไม่รับรองสถานฝึกอบรมตามมาตรา  ๓๔  วรรคสอง 
(๓) คําสั่งไม่ออกใบอนุญาตหรือไม่ต่ออายุใบอนุญาตเป็นพนักงานรักษาความปลอดภัยรับอนุญาต
ตามมาตรา  ๓๕  หรือมาตรา  ๓๗  วรรคสอง  แล้วแต่กรณี 
(๔) คําสั่งพักใช้หรือเพิกถอนใบอนุญาตประกอบธุรกิจรักษาความปลอดภัยตามมาตรา  ๔๒  วรรคสอง  
หรือมาตรา  ๔๕  แล้วแต่กรณี 
(๕) คําสั่งเพิกถอนใบอนุญาตเป็นพนักงานรักษาความปลอดภัยรับอนุญาตตามมาตรา  ๔๘ 
มาตรา 
๕๑ ให้นําบทบัญญัติว่าด้วยการอุทธรณ์คําสั่งทางปกครองตามกฎหมายว่าด้วย 
วิธีปฏิบัติราชการทางปกครองมาใช้บังคับแก่การพิจารณาอุทธรณ์ของคณะกรรมการ  โดยอนุโลม 
หมวด  ๖ 
นายทะเบียนและพนักงานเจ้าหน้าที่ 
 
 
มาตรา 
๕๒ ในการปฏิบัติหน้าที่ตามพระราชบัญญัตินี้  ให้นายทะเบียนและพนักงานเจ้าหน้าที่
มีอํานาจ  ดังต่อไปนี้ 
หน้า   ๓๕ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
(๑) เข้าไปในสถานที่ทําการของบริษัทรักษาความปลอดภัยในระหว่างเวลาทําการ  เพื่อตรวจสอบ
การประกอบธุรกิจรักษาความปลอดภัยให้เป็นไปตามพระราชบัญญัตินี้ 
(๒) มีหนังสือเรียกให้กรรมการ  ผู้จัดการ  หรือพนักงานรักษาความปลอดภัยรับอนุญาต  มาให้ถ้อยคํา
หรือชี้แจง  หรือส่งเอกสารหรือหลักฐานที่เกี่ยวข้องมาเพื่อประกอบการพิจารณา 
(๓) เรียกให้ผู้แสดงตนว่าเป็นพนักงานรักษาความปลอดภัยรับอนุญาตแสดงบัตรประจําตัว 
เมื่อมีเหตุอันควรสงสัยว่ามีการฝ่าฝืนหรือไม่ปฏิบัติตามพระราชบัญญัตินี้ 
ในการปฏิบัติหน้าที่ของนายทะเบียนหรือพนักงานเจ้าหน้าที่ตามวรรคหนึ่ง  ให้ผู้ที่เกี่ยวข้อง
อํานวยความสะดวกตามสมควร 
มาตรา 
๕๓ ในการปฏิบัติหน้าที่  ให้นายทะเบียนหรือพนักงานเจ้าหน้าที่แสดงบัตรประจําตัว
ต่อบุคคลที่เกี่ยวข้อง 
บัตรประจําตัวนายทะเบียนและพนักงานเจ้าหน้าที่  ให้เป็นไปตามแบบที่ผู้บัญชาการตํารวจแห่งชาติ
ประกาศกําหนดในราชกิจจานุเบกษา 
มาตรา 
๕๔ ในการปฏิบัติหน้าที่ตามพระราชบัญญัตินี้  ให้นายทะเบียนและพนักงานเจ้าหน้าที่
เป็นเจ้าพนักงานตามประมวลกฎหมายอาญา 
หมวด  ๗ 
บทกําหนดโทษ 
 
 
มาตรา 
๕๕ ผู้ใดประกอบธุรกิจรักษาความปลอดภัยโดยไม่ได้รับใบอนุญาตตามมาตรา  ๑๖  
วรรคหนึ่ง  เว้นแต่เป็นกรณีตามมาตรา  ๔๓  วรรคหนึ่ง  หรือมาตรา  ๔๗  ต้องระวางโทษจําคุกไม่เกินหนึ่งปี  
หรือปรับไม่เกินสองหมื่นบาท  หรือทั้งจําทั้งปรับ 
มาตรา 
๕๖ ผู้ใดฝ่าฝืนมาตรา  ๒๑  ต้องระวางโทษปรับไม่เกินห้าหมื่นบาท  และปรับอีกไม่เกิน
วันละห้าพันบาทตลอดระยะเวลาที่ฝ่าฝืนอยู่ 
มาตรา 
๕๗ บริษัทรักษาความปลอดภัยใดไม่ปฏิบัติตามมาตรา  ๒๓  หรือมาตรา  ๒๔   
วรรคหนึ่ง  ต้องระวางโทษปรับไม่เกินสองหมื่นบาท 
มาตรา 
๕๘ บริษัทรักษาความปลอดภัยใดไม่ปฏิบัติตามมาตรา  ๒๖  ต้องระวางโทษปรับ 
ไม่เกินหนึ่งแสนบาท 
มาตรา 
๕๙ บริษัทรักษาความปลอดภัยใดไม่ปฏิบัติตามมาตรา  ๒๗  ต้องระวางโทษปรับ 
ไม่เกินหนึ่งหมื่นบาท 
ในกรณีที่บริษัทรักษาความปลอดภัยใดกระทําความผิดตามมาตรานี้  กรรมการ  ผู้จัดการ   
หรือบุคคลใดซึ่งรับผิดชอบในการดําเนินงานของบริษัทรักษาความปลอดภัย  ต้องระวางโทษจําคุกไม่เกินหกเดือน  
หน้า   ๓๖ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
หรือปรับไม่เกินหนึ่งหมื่นบาท  หรือทั้งจําทั้งปรับ  ต่อเมื่อการกระทําความผิดของบริษัทรักษาความปลอดภัยนั้น
เกิดจากการสั่งการหรือการกระทําของกรรมการ  ผู้จัดการหรือบุคคลนั้น  หรือไม่สั่งการหรือไม่กระทําการ
อันเป็นหน้าที่ที่ต้องกระทําของกรรมการ  ผู้จัดการ  หรือบุคคลนั้น 
มาตรา 
๖๐ บริษัทรักษาความปลอดภัยใดไม่ปฏิบัติตามมาตรา  ๒๘  หรือมาตรา  ๒๙   
ต้องระวางโทษปรับไม่เกินสองหมื่นบาท 
ในกรณีที่บริษัทรักษาความปลอดภัยใดกระทําความผิดตามมาตรานี้  กรรมการ  ผู้จัดการ   
หรือบุคคลใดซึ่งรับผิดชอบในการดําเนินงานของบริษัทรักษาความปลอดภัย  ต้องระวางโทษจําคุกไม่เกินหนึ่งปี  
หรือปรับไม่เกินสองหมื่นบาท  หรือทั้งจําทั้งปรับ  ต่อเมื่อการกระทําความผิดของบริษัทรักษาความปลอดภัยนั้น
เกิดจากการสั่งการหรือการกระทําของกรรมการ  ผู้จัดการ  หรือบุคคลนั้น  หรือไม่สั่งการหรือไม่กระทําการ
อันเป็นหน้าที่ที่ต้องกระทําของกรรมการ  ผู้จัดการ  หรือบุคคลนั้น 
มาตรา 
๖๑ บริษัทรักษาความปลอดภัยใดไม่ปฏิบัติตามมาตรา  ๓๐  หรือแสดงข้อความ 
อันเป็นเท็จหรือปกปิดข้อเท็จจริงที่ควรแจ้งในรายงานผลการดําเนินงาน  หรือไม่ส่งรายงานผลการดําเนินงาน  
ภายในระยะเวลาที่กําหนดตามมาตรา  ๓๑  ต้องระวางโทษปรับไม่เกินสองหมื่นบาท  และปรับอีกไม่เกิน 
วันละห้าร้อยบาทตลอดระยะเวลาที่ฝ่าฝืนอยู่ 
มาตรา 
๖๒ บริษัทรักษาความปลอดภัยใดทําสัญญารักษาความปลอดภัยในระหว่างถูกสั่งพักใช้
ใบอนุญาตตามมาตรา  ๔๒  วรรคสอง  ต้องระวางโทษปรับไม่เกินสองหมื่นบาท 
ในกรณีที่บริษัทรักษาความปลอดภัยใดกระทําความผิดตามมาตรานี้  กรรมการ  ผู้จัดการ   
หรือบุคคลใดซึ่งรับผิดชอบในการดําเนินงานของบริษัทรักษาความปลอดภัย  ต้องระวางโทษจําคุกไม่เกินหนึ่งปี  
หรือปรับไม่เกินสองหมื่นบาท  หรือทั้งจําทั้งปรับ  ต่อเมื่อการกระทําความผิดของบริษัทรักษาความปลอดภัยนั้น
เกิดจากการสั่งการหรือการกระทําของกรรมการ  ผู้จัดการ  หรือบุคคลนั้น  หรือไม่สั่งการหรือไม่กระทําการ
อันเป็นหน้าที่ที่ต้องกระทําของกรรมการ  ผู้จัดการ  หรือบุคคลนั้น 
มาตรา 
๖๓ ผู้ใดทําหน้าที่เป็นพนักงานรักษาความปลอดภัยรับอนุญาตโดยไม่ได้รับใบอนุญาต
ตามมาตรา  ๓๓  วรรคหนึ่ง  ต้องระวางโทษจําคุกไม่เกินสามเดือนหรือปรับไม่เกินห้าพันบาท  หรือทั้งจําทั้งปรับ 
มาตรา 
๖๔ ผู้ใดยื่นคําขอรับใบอนุญาตเป็นพนักงานรักษาความปลอดภัยรับอนุญาต 
โดยแสดงข้อความอันเป็นเท็จหรือปกปิดข้อเท็จจริงที่ควรแจ้งแก่นายทะเบียน  ต้องระวางโทษจําคุก 
ไม่เกินหกเดือน  หรือปรับไม่เกินหนึ่งหมื่นบาท  หรือทั้งจําทั้งปรับ 
มาตรา 
๖๕ พนักงานรักษาความปลอดภัยรับอนุญาตผู้ใดไม่ปฏิบัติตามมาตรา  ๓๘   
วรรคหนึ่ง  หรือมาตรา  ๓๙  วรรคหนึ่ง  ต้องระวางโทษปรับไม่เกินห้าร้อยบาท 
มาตรา 
๖๖ บริษัทรักษาความปลอดภัยใดฝ่าฝืนมาตรา  ๔๐  ต้องระวางโทษปรับไม่เกิน 
หนึ่งหมื่นบาท 
หน้า   ๓๗ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
มาตรา 
๖๗ พนักงานรักษาความปลอดภัยรับอนุญาตผู้ใดไม่ปฏิบัติหน้าที่ตามที่กําหนด 
ในมาตรา  ๔๑  ซึ่งตนอาจกระทําได้โดยไม่เกิดอันตรายแก่ตนเอง  ต้องระวางโทษปรับไม่เกินหนึ่งหมื่นบาท 
มาตรา 
๖๘ ผู้ใดขัดขวางหรือไม่อํานวยความสะดวกแก่นายทะเบียนหรือพนักงานเจ้าหน้าที่
ซึ่งปฏิบัติการตามมาตรา  ๕๒  ต้องระวางโทษจําคุกไม่เกินหนึ่งปี  หรือปรับไม่เกินสองหมื่นบาท  หรือทั้งจําทั้งปรับ 
มาตรา 
๖๙ ในกรณีที่นิติบุคคลใดกระทําความผิดตามมาตรา  ๕๕  หรือบริษัทรักษา 
ความปลอดภัยใดกระทําความผิดตามมาตรา  ๕๗  มาตรา  ๕๘  มาตรา  ๖๑  หรือมาตรา  ๖๖  กรรมการ  
ผู้จัดการ  หรือบุคคลใดซึ่งรับผิดชอบในการดําเนินงานของนิติบุคคลหรือบริษัทรักษาความปลอดภัย  
แล้วแต่กรณี  ต้องรับโทษตามที่บัญญัติไว้สําหรับความผิดนั้นต่อเมื่อการกระทําความผิดของนิติบุคคล 
หรือบริษัทรักษาความปลอดภัยนั้นเกิดจากการสั่งการหรือการกระทําของกรรมการ  ผู้จัดการ  หรือบุคคลนั้น  
หรือไม่สั่งการหรือไม่กระทําการอันเป็นหน้าที่ที่ต้องกระทําของกรรมการ  ผู้จัดการ  หรือบุคคลนั้น 
มาตรา 
๗๐ บรรดาความผิดตามพระราชบัญญัตินี้  เว้นแต่ความผิดตามมาตรา  ๕๕  มาตรา  ๖๐  
มาตรา  ๖๒  และมาตรา  ๖๘  ให้คณะกรรมการเปรียบเทียบมีอํานาจเปรียบเทียบได้  ถ้าเห็นว่าผู้ต้องหา 
ไม่ควรได้รับโทษถึงจําคุกหรือไม่ควรถูกฟ้องร้อง  ในการนี้  คณะกรรมการเปรียบเทียบอาจมอบหมาย 
ให้พนักงานสอบสวนเป็นผู้ทําการเปรียบเทียบแทนสําหรับความผิดที่มีโทษปรับสถานเดียวตามที่เห็นสมควรก็ได้  
ทั้งนี้  หลักเกณฑ์การเปรียบเทียบให้เป็นไปตามระเบียบที่คณะกรรมการกําหนด 
เมื่อผู้ต้องหาได้ชําระเงินค่าปรับตามจํานวนที่เปรียบเทียบภายในสามสิบวันนับแต่วันที่ได้รับแจ้ง
คําสั่งเปรียบเทียบคดีแล้ว  ให้ถือว่าคดีเลิกกันตามประมวลกฎหมายวิธีพิจารณาความอาญา 
มาตรา 
๗๑ คณะกรรมการเปรียบเทียบตามมาตรา  ๗๐  ให้ประกอบด้วยบุคคลดังต่อไปนี้ 
(๑) ในเขตกรุงเทพมหานคร  ประกอบด้วย  ผู้แทนกรุงเทพมหานคร  ผู้แทนสํานักงานอัยการสูงสุด  
และนายทะเบียนประจํากรุงเทพมหานคร 
(๒) ในเขตจังหวัดอื่น  ประกอบด้วย  ผู้ว่าราชการจังหวัด  อัยการจังหวัด  และนายทะเบียนจังหวัด 
บทเฉพาะกาล 
 
 
มาตรา 
๗๒ ในวาระเริ่มแรก  ให้นายกรัฐมนตรีแต่งตั้งกรรมการผู้ทรงคุณวุฒิตามมาตรา  ๖  (๓)  
ให้แล้วเสร็จภายในเก้าสิบวันนับแต่วันที่พระราชบัญญัตินี้ประกาศในราชกิจจานุเบกษา 
มาตรา 
๗๓ ผู้ใดประกอบธุรกิจรักษาความปลอดภัยอยู่ในวันก่อนวันที่พระราชบัญญัตินี้ 
ใช้บังคับ  หากประสงค์จะประกอบธุรกิจรักษาความปลอดภัยต่อไป  ให้ยื่นคําขอรับใบอนุญาตตามมาตรา  ๑๖  
วรรคหนึ่ง  ภายในหนึ่งร้อยยี่สิบวันนับแต่วันที่พระราชบัญญัตินี้ใช้บังคับ  และเมื่อได้ยื่นคําขอแล้ว   
ให้ประกอบธุรกิจรักษาความปลอดภัยต่อไปได้จนกว่าจะได้รับแจ้งคําสั่งไม่อนุญาตจากนายทะเบียน 
หน้า   ๓๘ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
ในกรณีที่บุคคลตามวรรคหนึ่งมิได้เป็นบริษัทหรือเป็นบริษัทแต่มีสัดส่วนผู้ถือหุ้นหรือกรรมการ 
ไม่เป็นไปตามที่กําหนดในมาตรา  ๑๗  (๑)  หรือ  (๒)  ต้องดําเนินการจดทะเบียนบริษัทหรือแก้ไขสัดส่วนผู้ถือหุ้น
หรือกรรมการ  แล้วแต่กรณี  ให้เสร็จสิ้นภายในกําหนดเวลาตามวรรคหนึ่ง  หากไม่สามารถดําเนินการได้
จะต้องเลิกประกอบธุรกิจรักษาความปลอดภัยนับแต่วันพ้นกําหนดระยะเวลาดังกล่าว 
มาตรา 
๗๔ ผู้ใดเป็นพนักงานรักษาความปลอดภัยในสังกัดของผู้ประกอบธุรกิจรักษา 
ความปลอดภัยอยู่ในวันก่อนวันที่พระราชบัญญัตินี้ใช้บังคับ  ถ้าประสงค์จะเป็นพนักงานรักษาความปลอดภัย
รับอนุญาตตามพระราชบัญญัตินี้  ให้ยื่นคําขอรับใบอนุญาตตามมาตรา  ๓๓  วรรคหนึ่ง  ภายในเก้าสิบวัน
นับแต่วันที่พระราชบัญญัตินี้ใช้บังคับ  และเมื่อยื่นคําขอรับใบอนุญาตแล้ว  ให้ประกอบอาชีพต่อไปได้จนกว่า
จะได้รับแจ้งคําสั่งไม่อนุญาตจากนายทะเบียน  ทั้งนี้  มิให้นํามาตรา  ๓๔  ก.  (๓)  มาใช้บังคับกับบุคคลดังกล่าว 
ในวาระเริ่มแรก  ให้พนักงานรักษาความปลอดภัยตามวรรคหนึ่งได้รับยกเว้นไม่ต้องผ่านการฝึกอบรม
หลักสูตรการรักษาความปลอดภัยตามมาตรา  ๓๔  ก.  (๔)  เป็นเวลาสามปีนับแต่วันที่พระราชบัญญัตินี้ใช้บังคับ  
และในการออกใบอนุญาต  ให้นายทะเบียนกําหนดเงื่อนไขให้บุคคลนั้นจะต้องผ่านการฝึกอบรมหลักสูตร
การรักษาความปลอดภัยจากสํานักงานตํารวจแห่งชาติให้แล้วเสร็จภายในระยะเวลาดังกล่าว 
พนักงานรักษาความปลอดภัยผู้ใดไม่ผ่านการฝึกอบรมภายในระยะเวลาที่กําหนดตามวรรคสอง  
จะประกอบอาชีพพนักงานรักษาความปลอดภัยต่อไปไม่ได้  และให้นายทะเบียนเพิกถอนใบอนุญาต 
และแจ้งพนักงานรักษาความปลอดภัยผู้นั้นทราบภายในเจ็ดวันนับแต่วันที่นายทะเบียนมีคําสั่งดังกล่าว 
มาตรา 
๗๕ ในวาระเริ่มแรกที่จํานวนสถานฝึกอบรมหลักสูตรการรักษาความปลอดภัย 
มีไม่เพียงพอแก่การให้บริการ  ให้สํานักงานตํารวจแห่งชาติดําเนินการจัดการฝึกอบรมหลักสูตรการรักษา
ความปลอดภัย  และออกหนังสือรับรองให้แก่ผู้ที่ผ่านการฝึกอบรมโดยให้ถือเป็นหนังสือรับรอง 
ตามมาตรา  ๓๔  ก.  (๔) 
ค่าใช้จ่ายในการฝึกอบรมหลักสูตรการรักษาความปลอดภัยที่สํานักงานตํารวจแห่งชาติเรียกเก็บ
จากผู้เข้ารับการฝึกอบรม  ให้เป็นไปตามระเบียบที่คณะกรรมการกําหนด 
มาตรา 
๗๖ บุคคลใดใช้ชื่อหรือคําแสดงชื่อในธุรกิจว่า  “บริษัทรักษาความปลอดภัย”   
หรือคําอื่นใดที่มีความหมายเช่นเดียวกัน  อยู่ในวันที่พระราชบัญญัตินี้ใช้บังคับ  ให้บุคคลนั้นเลิกใช้ชื่อ 
หรือคําแสดงชื่อดังกล่าวภายในหกสิบวันนับแต่วันที่พระราชบัญญัตินี้ใช้บังคับ  และภายในระยะเวลาดังกล่าว
มิให้นํามาตรา  ๕๖  มาบังคับใช้แก่บุคคลนั้น 
 
ผู้รับสนองพระบรมราชโองการ 
พลเอก  ประยุทธ์  จันทร์โอชา 
นายกรัฐมนตรี 
หน้า   ๓๙ 
เล่ม   ๑๓๒   ตอนที่   ๑๐๔   ก 
ราชกิจจานุเบกษา 
๕   พฤศจิกายน   ๒๕๕๘ 
 
 
หมายเหตุ  :-  เหตุผลในการประกาศใช้พระราชบัญญัติฉบับนี้  คือ  โดยที่ธุรกิจการให้บริการรักษาความปลอดภัย
มีความเกี่ยวข้องใกล้ชิดกับความปลอดภัยในชีวิต  ร่างกาย  และทรัพย์สินของประชาชน  และส่งผลต่อความสงบ
เรียบร้อยของสังคม  และในปัจจุบันนี้มีผู้ประกอบธุรกิจการให้บริการรักษาความปลอดภัยเป็นจํานวนมากแต่มีมาตรฐาน
ในการประกอบธุรกิจที่แตกต่างกัน  สมควรกําหนดมาตรฐานของธุรกิจรักษาความปลอดภัยและมาตรฐานของ
พนักงานรักษาความปลอดภัยเพื่อเป็นการยกระดับมาตรฐานธุรกิจรักษาความปลอดภัยและเสริมสร้างศักยภาพ
ของพนักงานรักษาความปลอดภัยอันจะเป็นประโยชน์แก่ผู้ใช้บริการและช่วยเสริมสร้างความสงบเรียบร้อยของสังคม  
จึงจําเป็นต้องตราพระราชบัญญัตินี้ 
