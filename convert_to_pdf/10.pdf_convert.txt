
ภูมิพลอดุลยเดช ป.ร. 
ให้ไว้ ณ วันที่ ๑๕ มีนาคม พ.ศ. ๒๕๒๒ 
เป็นปีที่ ๓๔ ในรัชกาลปัจจุบัน 
 
พระบาทสมเด็จพระปรมินทรมหาภูมิพลอดุลยเดช มีพระบรมราชโองการโปรดเกล้าฯ 
ให้ประกาศว่า 
 
โดยที่เป็นการสมควรปรับปรุงกฎหมายว่าด้วยการขนส่ง 
 
จึงทรงพระกรุณาโปรดเกล้าฯ ให้ตราพระราชบัญญัติขึ้นไว้โดยคําแนะนําและยินยอม
ของสภานิติบัญญัติแห่งชาติ ทําหน้าที่รัฐสภา ดังต่อไปนี้ 
 
มาตรา ๑  พระราชบัญญัตินี้เรียกว่า “พระราชบัญญัติการขนส่งทางบก พ.ศ. 
๒๕๒๒” 
 
มาตรา ๒๑  พระราชบัญญัตินี้ให้ใช้บังคับเมื่อพ้นกําหนดหนึ่งร้อยแปดสิบวันนับแต่
วันประกาศในราชกิจจานุเบกษาเป็นต้นไป 
 
มาตรา ๓  ให้ยกเลิก 
(๑) พระราชบัญญัติการขนส่ง พ.ศ. ๒๔๙๗ 
(๒) พระราชบัญญัติการขนส่ง (ฉบับที่ ๒) พ.ศ. ๒๕๑๐ 
(๓) พระราชบัญญัติการขนส่ง (ฉบับที่ ๓) พ.ศ. ๒๕๑๘ 
บรรดาบทกฎหมาย กฎ และข้อบังคับอื่นในส่วนที่มีบัญญัติไว้แล้วในพระราชบัญญัติ
นี้ หรือซึ่งขัดหรือแย้งกับบทแห่งพระราชบัญญัตินี้ ให้ใช้พระราชบัญญัตินี้แทน 
 
มาตรา ๔  ในพระราชบัญญัตินี้ 
(๑) “การขนส่ง” หมายความว่า การขนคน สัตว์ หรือสิ่งของ โดยทางบกด้วยรถ 
(๒) “การขนส่งประจําทาง” หมายความว่า การขนส่งเพื่อสินจ้างตามเส้นทางที่
คณะกรรมการกําหนด 
(๓) “การขนส่งไม่ประจําทาง” หมายความว่า การขนส่งเพื่อสินจ้างโดยไม่จํากัด
เส้นทาง 
                                                 
๑ ราชกิจจานุเบกษา เล่ม ๙๖/ตอนที่ ๓๘/ฉบับพิเศษ หน้า ๑/๒๑ มีนาคม ๒๕๒๒ 
 
- ๒ - 

(๔)๒ “การขนส่งโดยรถขนาดเล็ก” หมายความว่า การขนส่งคนหรือสิ่งของหรือคน
และสิ่งของรวมกันเพื่อสินจ้างตามเส้นทางที่คณะกรรมการกําหนดด้วยรถที่มีน้ําหนักรถและน้ําหนัก
บรรทุกรวมกันไม่เกินสี่พันกิโลกรัม 
(๕)๓ “การขนส่งส่วนบุคคล” หมายความว่า การขนส่งเพื่อการค้าหรือธุรกิจของ
ตนเองด้วยรถที่มีน้ําหนักเกินสองพันสองร้อยกิโลกรัม 
(๖) “การขนส่งระหว่างจังหวัด” หมายความว่า การขนส่งประจําทาง การขนส่งไม่
ประจําทาง หรือการขนส่งส่วนบุคคลซึ่งกระทําระหว่างจังหวัดกับจังหวัด 
(๗) “การขนส่งระหว่างประเทศ” หมายความว่า การขนส่งประจําทาง การขนส่งไม่
ประจําทาง หรือการขนส่งส่วนบุคคลซึ่งกระทําระหว่างประเทศไทยกับต่างประเทศ 
(๘) “การรับจัดการขนส่ง” หมายความว่า การรับจ้างรวบรวมคน สัตว์หรือสิ่งของ 
และจัดให้บุคคลอื่นซึ่งเป็นผู้ได้รับใบอนุญาตประกอบการขนส่งทําการขนส่งจากที่แห่งหนึ่งไปยังที่อีก
แห่งหนึ่งในความรับผิดชอบของผู้รับจัดการขนส่ง 
(๙) “รถ” หมายความว่า ยานพาหนะทุกชนิดที่ใช้ในการขนส่งทางบกซึ่งเดินด้วย
กําลังเครื่องยนต์ กําลังไฟฟ้า หรือพลังงานอื่น และหมายความรวมตลอดถึงรถพ่วงของรถนั้นด้วย  
ทั้งนี้ เว้นแต่รถไฟ 
(๑๐) “ผู้ตรวจการ” หมายความว่า ข้าราชการสังกัดกรมการขนส่งทางบก ซึ่ง
รัฐมนตรีแต่งตั้งให้มีหน้าที่ตรวจการขนส่ง 
(๑๑) “พนักงานตรวจสภาพ” หมายความว่า ข้าราชการสังกัดกรมการขนส่งทางบก 
ซึ่งรัฐมนตรีแต่งตั้งให้มีหน้าที่ตรวจความมั่นคงแข็งแรง ความสะอาด ความเรียบร้อย และความ
เหมาะสมของสภาพรถที่นํามาใช้ในการขนส่ง 
(๑๒) “นายทะเบียน” หมายความว่า นายทะเบียนกลาง หรือนายทะเบียนประจํา
จังหวัด แล้วแต่กรณี 
(๑๓) “คณะกรรมการ” หมายความว่า คณะกรรมการควบคุมการขนส่งทางบกกลาง 
หรือคณะกรรมการควบคุมการขนส่งทางบกประจําจังหวัด แล้วแต่กรณี 
(๑๔) “อธิบดี” หมายความว่า อธิบดีกรมการขนส่งทางบก 
(๑๕) “รัฐมนตรี” หมายความว่า รัฐมนตรีผู้รักษาการตามพระราชบัญญัตินี้ 
 
มาตรา ๕๔  พระราชบัญญัตินี้มิให้ใช้บังคับแก่ 
(๑) การขนส่งโดยรถยนต์ทหารตามกฎหมายว่าด้วยรถยนต์ทหาร 
(๒) การขนส่งโดย 
(ก) รถยนต์รับจ้างที่บรรทุกผู้โดยสารไม่เกินเจ็ดคน รถยนต์รับจ้างระหว่าง
จังหวัดที่บรรทุกผู้โดยสารไม่เกินเจ็ดคน รถยนต์บริการที่บรรทุกผู้โดยสารไม่เกินเจ็ดคน และรถยนต์นั่ง
ส่วนบุคคลไม่เกินเจ็ดคนตามกฎหมายว่าด้วยรถยนต์ 
                                                 
๒ มาตรา ๔ (๔) แก้ไขเพิ่มเติมโดยพระราชบัญญัติการขนส่งทางบก (ฉบับที่ ๒) พ.ศ. ๒๕๒๓ 
๓ มาตรา ๔ (๕) แก้ไขเพิ่มเติมโดยพระราชบัญญัติการขนส่งทางบก (ฉบับที่ ๑๒) พ.ศ. ๒๕๕๗ 
๔ มาตรา ๕ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๖) พ.ศ. ๒๕๓๗ 
 
- ๓ - 

(ข)๕ รถยนต์นั่งส่วนบุคคลเกินเจ็ดคนแต่ไม่เกินสิบสองคน และรถยนต์บรรทุก
ส่วนบุคคลที่มีน้ําหนักรถไม่เกินสองพันสองร้อยกิโลกรัมตามกฎหมายว่าด้วยรถยนต์ ซึ่งมิได้ใช้
ประกอบการขนส่งเพื่อสินจ้าง 
(ค) รถยนต์สามล้อ รถจักรยานยนต์ และรถแทร็กเตอร์ ตามกฎหมายว่าด้วย
รถยนต์ 
(๓) การขนส่งตามที่กําหนดในกฎกระทรวง 
 
มาตรา ๖  ให้อธิบดีหรือผู้ซึ่งอธิบดีมอบหมายเป็นนายทะเบียนกลางมีอํานาจหน้าที่
ตามพระราชบัญญัตินี้ในส่วนที่เกี่ยวกับการขนส่งระหว่างจังหวัดและการขนส่งระหว่างประเทศ 
ให้นายทะเบียนกลางเป็นนายทะเบียนประจํากรุงเทพมหานคร มีอํานาจและหน้าที่
ตามพระราชบัญญัตินี้ภายในเขตกรุงเทพมหานคร 
ให้ขนส่งจังหวัดเป็นนายทะเบียนประจําจังหวัด มีอํานาจและหน้าที่ตาม
พระราชบัญญัตินี้ ภายในเขตจังหวัดของตน 
ในการปฏิบัติหน้าที่ตามพระราชบัญญัตินี้ นายทะเบียนกลางและนายทะเบียน
ประจําจังหวัดอาจมอบหมายให้ข้าราชการในสังกัดกรมการขนส่งทางบกกระทําการแทนได้๖ 
การมอบหมายตามวรรคสี่ให้ประกาศในราชกิจจานุเบกษา 
 
มาตรา ๗  ให้รัฐมนตรีว่าการกระทรวงคมนาคมและรัฐมนตรีว่าการ
กระทรวงมหาดไทย รักษาการตามพระราชบัญญัตินี้ และให้มีอํานาจแต่งตั้งผู้ตรวจการและพนักงาน
ตรวจสภาพกับออกกฎกระทรวงกําหนดค่าธรรมเนียมไม่เกินอัตราท้ายพระราชบัญญัตินี้ ยกเว้น
ค่าธรรมเนียมและกําหนดกิจการอื่นเพื่อปฏิบัติการตามพระราชบัญญัตินี้  ทั้งนี้ ในส่วนที่เกี่ยวกับ
อํานาจหน้าที่ของแต่ละกระทรวง 
กฎกระทรวงนั้น เมื่อได้ประกาศในราชกิจจานุเบกษาแล้ว ให้ใช้บังคับได้ 
 
หมวด ๑ 
คณะกรรมการนโยบายการขนส่งทางบก 
 
 
 
 
มาตรา ๘  ให้มีคณะกรรมการนโยบายการขนส่งทางบกคณะหนึ่ง ประกอบด้วย 
รัฐมนตรีว่าการกระทรวงคมนาคมเป็นประธานกรรมการ รัฐมนตรีช่วยว่าการกระทรวงคมนาคมเป็น
รองประธานกรรมการ ปลัดกระทรวงคมนาคม ปลัดกระทรวงมหาดไทย ปลัดกระทรวงเกษตรและ
สหกรณ์ ปลัดกระทรวงพาณิชย์ ปลัดกระทรวงอุตสาหกรรม ปลัดกระทรวงการคลัง เลขาธิการ
คณะกรรมการกฤษฎีกา เลขาธิการคณะกรรมการพัฒนาการเศรษฐกิจและสังคมแห่งชาติ 
ผู้อํานวยการสํานักงบประมาณ ผู้อํานวยการสํานักงานนโยบายและแผนการขนส่งและจราจร* อธิบดี
                                                 
๕ มาตรา ๕ (๒) (ข) แก้ไขเพิ่มเติมโดยพระราชบัญญัติการขนส่งทางบก (ฉบับที่ ๑๒) พ.ศ. 
๒๕๕๗ 
๖ มาตรา ๖ วรรคสี่ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๑๒) พ.ศ. 
๒๕๕๗ 
 
- ๔ - 

กรมทางหลวงเป็นกรรมการ และกรรมการผู้ทรงคุณวุฒิอื่นอีกไม่เกินห้าคนซึ่งรัฐมนตรีแต่งตั้งจากผู้มี
สัญชาติไทย และมีความรู้หรือความจัดเจนในการขนส่ง การเศรษฐกิจหรือกฎหมาย 
ให้อธิบดีกรมการขนส่งทางบก เป็นกรรมการและเลขานุการคณะกรรมการ 
ให้คณะกรรมการนโยบายการขนส่งทางบกแต่งตั้งผู้ช่วยเลขานุการคณะกรรมการได้
ตามความจําเป็น 
 
มาตรา ๙  ให้กรรมการผู้ทรงคุณวุฒิมีวาระอยู่ในตําแหน่งคราวละสองปี 
ในกรณีที่มีการแต่งตั้งกรรมการในระหว่างที่กรรมการซึ่งแต่งตั้งไว้แล้วยังมีวาระอยู่
ในตําแหน่งไม่ว่าจะเป็นการแต่งตั้งเพิ่มขึ้นหรือแต่งตั้งซ่อม ให้ผู้ซึ่งได้รับแต่งตั้งนั้นอยู่ในตําแหน่ง
เท่ากับวาระที่เหลืออยู่ของกรรมการซึ่งแต่งตั้งไว้แล้วนั้น 
กรรมการซึ่งพ้นจากตําแหน่งอาจได้รับแต่งตั้งเป็นกรรมการอีกได้ 
 
มาตรา ๑๐  ผู้มีลักษณะอย่างหนึ่งอย่างใดดังต่อไปนี้ ห้ามมิให้เป็นกรรมการ
ผู้ทรงคุณวุฒิ 
(๑) เป็นคนไร้ความสามารถหรือคนเสมือนไร้ความสามารถ 
(๒) ได้รับโทษจําคุกโดยคําพิพากษาถึงที่สุดหรือคําสั่งที่ชอบด้วยกฎหมายให้จําคุก 
เว้นแต่เป็นโทษสําหรับความผิดที่ได้กระทําโดยประมาทหรือความผิดลหุโทษ 
(๓) เป็นบุคคลล้มละลาย 
(๔) เป็นกรรมการพรรคการเมือง หรือเจ้าหน้าที่ในพรรคการเมือง 
 
มาตรา ๑๑  นอกจากการพ้นจากตําแหน่งตามมาตรา ๙ กรรมการผู้ทรงคุณวุฒิพ้น
จากตําแหน่ง เมื่อ 
(๑) ตาย 
(๒) ลาออก 
(๓) รัฐมนตรีให้ออก 
(๔) มีลักษณะต้องห้ามตามมาตรา ๑๐ 
 
มาตรา ๑๒  ในการประชุมของคณะกรรมการ ถ้าประธานกรรมการไม่มาประชุม
หรือไม่อาจปฏิบัติหน้าที่ได้ ให้รองประธานกรรมการเป็นประธานในที่ประชุม ถ้าประธานและรอง
ประธานไม่มาประชุมหรือไม่อาจปฏิบัติหน้าที่ได้ ให้ที่ประชุมเลือกกรรมการคนหนึ่งเป็นประธานในที่
ประชุมแทน 
 
มาตรา ๑๓  การประชุมคณะกรรมการต้องมีกรรมการมาประชุมไม่น้อยกว่ากึ่ง
จํานวนของกรรมการทั้งหมด จึงจะเป็นองค์ประชุม 
การวินิจฉัยชี้ขาดของที่ประชุมให้ถือเสียงข้างมาก กรรมการคนหนึ่งมีเสียงหนึ่งใน
การลงคะแนน ถ้าคะแนนเสียงเท่ากันให้ประธานในที่ประชุมออกเสียงเพิ่มขึ้นอีกเสียงหนึ่งเป็นเสียงชี้
ขาด 
 
 
- ๕ - 

มาตรา ๑๔  คณะกรรมการนโยบายการขนส่งทางบกมีอํานาจและหน้าที่ ดังต่อไปนี้ 
(๑) กําหนดนโยบายการขนส่งทางบกระยะสั้นและระยะยาวเสนอต่อคณะรัฐมนตรี 
(๒) กําหนดนโยบายเกี่ยวกับการพัฒนาและดําเนินการสถานีขนส่งเสนอต่อ
คณะรัฐมนตรี 
(๓) กําหนดมาตรการและแผนพัฒนาการขนส่งทางบกเสนอต่อคณะรัฐมนตรี 
(๔) กําหนดมาตรการเกี่ยวกับความปลอดภัยและความสะดวกในการขนส่งทางบก 
เพื่อให้คณะกรรมการปฏิบัติ 
(๕) กําหนดการห้ามรับจดทะเบียนรถเป็นครั้งคราวตามความจําเป็นโดยอนุมัติ
คณะรัฐมนตรีเพื่อให้คณะกรรมการปฏิบัติ 
(๖) ประสานงานที่เกี่ยวข้องระหว่างกันในด้านการขนส่งทางบก ตลอดจน
ประสานงานด้านการขนส่งทางบกกับการขนส่งทางน้ําและการขนส่งทางอากาศ 
(๗) ให้คําปรึกษาต่อรัฐมนตรีเกี่ยวกับการขนส่งทางบก 
 
มาตรา ๑๕  คณะกรรมการนโยบายการขนส่งทางบกมีอํานาจแต่งตั้งอนุกรรมการ
เพื่อพิจารณาหรือปฏิบัติการอย่างหนึ่งอย่างใดก็ได้ 
ให้นํามาตรา ๑๒ และมาตรา ๑๓ มาใช้บังคับแก่การประชุมคณะอนุกรรมการโดย
อนุโลม 
 
หมวด ๒ 
คณะกรรมการควบคุมการขนส่งทางบก 
 
 
 
 
มาตรา ๑๖  ให้มีคณะกรรมการควบคุมการขนส่งทางบกกลางคณะหนึ่ง
ประกอบด้วย ปลัดกระทรวงคมนาคม เป็นประธานกรรมการ ปลัดกระทรวงมหาดไทย เลขาธิการ
คณะกรรมการกฤษฎีกา ผู้บัญชาการตํารวจแห่งชาติ อธิบดีกรมทางหลวง อธิบดีกรมทางหลวงชนบท 
เลขาธิการคณะกรรมการคุ้มครองผู้บริโภค ผู้อํานวยการสํานักงานนโยบายและแผนการขนส่งและ
จราจร ผู้ว่าราชการกรุงเทพมหานคร เป็นกรรมการ และกรรมการผู้ทรงคุณวุฒิอีกไม่เกินสามคนซึ่ง
รัฐมนตรีว่าการกระทรวงคมนาคมแต่งตั้งจากผู้มีความรู้ความเชี่ยวชาญด้านการขนส่งหรือการวางแผน
จราจร๗ 
ให้อธิบดีกรมการขนส่งทางบก เป็นกรรมการและเลขานุการคณะกรรมการ 
ให้คณะกรรมการควบคุมการขนส่งทางบกกลางแต่งตั้งผู้ช่วยเลขานุการ
คณะกรรมการได้ตามความจําเป็น 
 
มาตรา ๑๗  ให้มีคณะกรรมการควบคุมการขนส่งทางบกประจําจังหวัดทุกจังหวัด 
ยกเว้นกรุงเทพมหานคร ประกอบด้วยผู้ว่าราชการจังหวัดเป็นประธานกรรมการ อัยการจังหวัด ผู้
                                                 
๗ มาตรา ๑๖ วรรคหนึ่ง แก้ไขเพิ่มเติมโดยพระราชบัญญัติการขนส่งทางบก (ฉบับที่ ๑๒) พ.ศ. 
๒๕๕๗ 
 
- ๖ - 

กํากับการตํารวจภูธรจังหวัดเป็นกรรมการ และผู้ซึ่งรัฐมนตรีแต่งตั้งอีกไม่เกินห้าคน โดยมี
นายกเทศมนตรีในจังหวัดนั้นรวมอยู่ด้วยหนึ่งคนเป็นกรรมการ 
ให้ขนส่งจังหวัดเป็นกรรมการและเลขานุการคณะกรรมการ 
ให้คณะกรรมการควบคุมการขนส่งทางบกประจําจังหวัดแต่งตั้งผู้ช่วยเลขานุการ
คณะกรรมการได้ตามความจําเป็น 
 
มาตรา ๑๘  ให้นํามาตรา ๙ มาตรา ๑๐ มาตรา ๑๑ มาตรา ๑๒ และมาตรา ๑๓ มา
ใช้บังคับแก่คณะกรรมการควบคุมการขนส่งทางบกกลาง และคณะกรรมการควบคุมการขนส่งทางบก
ประจําจังหวัดโดยอนุโลม 
 
มาตรา ๑๙  ให้คณะกรรมการควบคุมการขนส่งทางบกกลางมีอํานาจและหน้าที่ 
ดังต่อไปนี้ 
(๑) กําหนดลักษณะของการขนส่งประจําทางและการขนส่งไม่ประจําทาง 
(๒) กําหนดเส้นทาง จํานวนผู้ประกอบการขนส่ง และจํานวนรถสําหรับการขนส่ง
ประจําทางในเขตกรุงเทพมหานคร ระหว่างจังหวัดและระหว่างประเทศ 
(๓) กําหนดจํานวนผู้ประกอบการขนส่งและจํานวนรถสําหรับการขนส่งไม่ประจํา
ทางในเขตกรุงเทพมหานคร ระหว่างจังหวัดและระหว่างประเทศ 
(๔) กําหนดเส้นทาง จํานวนผู้ประกอบการขนส่ง และจํานวนรถสําหรับการขนส่ง 
โดยรถขนาดเล็ก 
(๕) กําหนดจํานวนผู้ประกอบการรับจัดการขนส่ง 
(๖) กําหนดอัตราค่าขนส่งและค่าบริการอย่างอื่นในการขนส่ง 
(๗) กําหนดอัตราค่าบริการในการดําเนินการของสถานีขนส่ง 
(๘) กําหนดสถานที่ จัดให้มีหรือจัดตั้ง และระเบียบเกี่ยวกับสถานีขนส่ง 
(๙) กําหนดชนิดหรือสภาพรถที่มิให้รับจดทะเบียน 
(๑๐) กําหนดประเภทหรือชนิดของรถที่ต้องเข้าหยุดหรือจอดเพื่อการรับส่งผู้โดยสาร
หรือขนถ่ายสินค้า ณ สถานีขนส่ง 
(๑๑) กําหนดที่หยุดหรือจอดรถเพื่อรับส่งผู้โดยสาร 
(๑๒) วางมาตรการในการกําหนด อนุญาต เพิกถอนการอนุญาตและการควบคุม
กิจการขนส่งทางบก 
(๑๓) ปฏิบัติการอื่นตามที่บัญญัติไว้ในพระราชบัญญัตินี้ และตามมติ
คณะกรรมการนโยบายการขนส่งทางบก 
การกําหนดตาม (๒) (๓) (๔) (๘) (๙) และ (๑๐) ให้ประกาศในราชกิจจานุเบกษา 
 
มาตรา ๒๐  ให้คณะกรรมการควบคุมการขนส่งทางบกประจําจังหวัดมีอํานาจและ
หน้าที่ภายในเขตจังหวัด ดังต่อไปนี้ 
(๑) กําหนดเส้นทาง จํานวนผู้ประกอบการขนส่งและจํานวนรถสําหรับการขนส่ง
ประจําทาง 
 
- ๗ - 

(๒) กําหนดจํานวนผู้ประกอบการขนส่งและจํานวนรถสําหรับการขนส่งไม่ประจํา
ทาง 
(๓) กําหนดเส้นทาง จํานวนผู้ประกอบการขนส่งและจํานวนรถสําหรับการขนส่งโดย
รถขนาดเล็ก 
(๔) กําหนดอัตราค่าขนส่งและค่าบริการอย่างอื่นในการขนส่ง 
(๕) ปฏิบัติการอื่นตามที่บัญญัติไว้ในพระราชบัญญัตินี้ และตามมติ
คณะกรรมการนโยบายการขนส่งทางบกและคณะกรรมการควบคุมการขนส่งทางบกกลาง 
การกําหนดตาม (๑) และ (๔) เมื่อได้รับอนุมัติจากคณะกรรมการควบคุมการขนส่ง
ทางบกกลางแล้วจึงจะใช้บังคับได้ และการกําหนดตาม (๑) (๒) และ (๓) ให้ประกาศในราชกิจจา
นุเบกษา 
 
มาตรา ๒๑  คณะกรรมการควบคุมการขนส่งทางบกกลางมีอํานาจแต่งตั้ง
อนุกรรมการเพื่อพิจารณาหรือปฏิบัติการอย่างหนึ่งอย่างใดก็ได้ 
ให้นํามาตรา ๑๒ และมาตรา ๑๓ มาใช้บังคับแก่การประชุมคณะอนุกรรมการโดย
อนุโลม 
 
มาตรา ๒๒  ให้รัฐมนตรีมีอํานาจหน้าที่กํากับโดยทั่วไปซึ่งกิจการการขนส่งทางบก 
เพื่อประโยชน์ในการนี้จะสั่งให้คณะกรรมการชี้แจงข้อเท็จจริงแสดงความคิดเห็นหรือทํารายงานหรือ
ยับยั้งการกระทําใด ๆ ซึ่งขัดต่อนโยบายของรัฐบาลหรือมติของคณะรัฐมนตรี ตลอดจนมีอํานาจสั่ง
สอบสวนข้อเท็จจริงที่เกี่ยวกับการดําเนินงานได้ 
 
หมวด ๓ 
การประกอบการขนส่ง 
 
 
 
 
มาตรา ๒๓  ห้ามมิให้ผู้ใดประกอบการขนส่งประจําทาง การขนส่งไม่ประจําทาง 
การขนส่งโดยรถขนาดเล็ก หรือการขนส่งส่วนบุคคล เว้นแต่จะได้รับใบอนุญาตจากนายทะเบียน 
การขออนุญาตและการอนุญาตให้เป็นไปตามหลักเกณฑ์และวิธีการที่กําหนดใน
กฎกระทรวง 
 
มาตรา ๒๔  ผู้ขอรับใบอนุญาตประกอบการขนส่งประจําทาง การขนส่งไม่ประจํา
ทางและการขนส่งโดยรถขนาดเล็ก ต้องมีสัญชาติไทย 
ในกรณีที่ผู้ขอรับใบอนุญาตเป็นห้างหุ้นส่วน บริษัทจํากัด หรือบริษัทมหาชนจํากัด 
ห้างหุ้นส่วนหรือบริษัทจํากัด หรือบริษัทมหาชนจํากัดนั้นต้องจดทะเบียนตามกฎหมายไทยและมี
สํานักงานใหญ่ตั้งอยู่ในราชอาณาจักรไทย และ 
(๑) ในกรณีที่เป็นห้างหุ้นส่วนสามัญจดทะเบียน ผู้เป็นหุ้นส่วนทั้งหมดต้องมีสัญชาติ
ไทย 
 
- ๘ - 

(๒) ในกรณีที่เป็นห้างหุ้นส่วนจํากัด ผู้เป็นหุ้นส่วนจําพวกไม่จํากัดความรับผิดทั้งหมด
ต้องมีสัญชาติไทย และทุนของห้างหุ้นส่วนจํากัดนั้นไม่น้อยกว่าร้อยละห้าสิบเอ็ดต้องเป็นของผู้เป็น
หุ้นส่วนซึ่งเป็นบุคคลธรรมดาและมีสัญชาติไทย 
(๓)๘ ในกรณีที่เป็นบริษัทจํากัด กรรมการบริษัทจํานวนไม่น้อยกว่ากึ่งหนึ่งต้องมี
สัญชาติไทย และทุนของบริษัทจํากัดนั้นไม่น้อยกว่าร้อยละห้าสิบเอ็ดต้องเป็นของผู้ถือหุ้น ซึ่งเป็น
บุคคลธรรมดาและมีสัญชาติไทย หรือต้องเป็นของห้างหุ้นส่วนสามัญจดทะเบียน ห้างหุ้นส่วนจํากัด 
หรือบริษัทจํากัด หรือต้องเป็นของกระทรวง ทบวง กรม ราชการส่วนท้องถิ่น รัฐวิสาหกิจตาม
กฎหมายว่าด้วยวิธีการงบประมาณ หรือองค์การของรัฐ ตามกฎหมายว่าด้วยการจัดตั้งองค์การของ
รัฐบาลหรือตามกฎหมายว่าด้วยการนั้น ๆ และบริษัทจํากัดนั้นต้องไม่มีข้อบังคับ อนุญาตให้มีการออก
หุ้นชนิดออกให้แก่ผู้ถือ 
(๔) ในกรณีที่เป็นบริษัทมหาชนจํากัด กรรมการบริษัทจํานวนไม่น้อยกว่ากึ่งหนึ่งต้อง
มีสัญชาติไทย และทุนของบริษัทมหาชนจํากัดนั้นไม่น้อยกว่าร้อยละห้าสิบของจํานวนหุ้นที่จําหน่ายได้
ทั้งหมดต้องเป็นของผู้ถือหุ้นซึ่งเป็นบุคคลธรรมดาและมีสัญชาติไทย 
ในกรณีที่ผู้ถือหุ้นบริษัทจํากัด หรือบริษัทมหาชนจํากัดเป็นห้างหุ้นส่วนสามัญจด
ทะเบียน ห้างหุ้นส่วนจํากัด บริษัทจํากัด หรือบริษัทมหาชนจํากัด ผู้ถือหุ้นดังกล่าวจะต้องมีลักษณะ
ตาม (๑) (๒) (๓) หรือ (๔) แล้วแต่กรณี 
ให้คณะกรรมการควบคุมการขนส่งทางบกกลางมีอํานาจยกเว้นคุณสมบัติตามความ
จําเป็น หรือมีเหตุพิเศษเป็นการเฉพาะรายได้ 
 
มาตรา ๒๕  ห้ามมิให้ผู้ใดประกอบการขนส่งระหว่างประเทศเว้นแต่จะได้รับ
ใบอนุญาตจากนายทะเบียนกลางโดยอนุมัติของคณะกรรมการควบคุมการขนส่งทางบกกลางและผู้
ได้รับใบอนุญาตดังกล่าวต้องปฏิบัติตามบทบัญญัติทั้งหลายแห่งพระราชบัญญัตินี้  ทั้งนี้ เท่าที่ไม่ขัดต่อ
อนุสัญญาหรือข้อตกลงระหว่างประเทศในส่วนที่เกี่ยวกับการขนส่ง 
การขออนุญาตและการอนุญาตให้เป็นไปตามหลักเกณฑ์และวิธีการที่กําหนดใน
กฎกระทรวง 
ให้นํามาตรา ๒๘ มาตรา ๓๑ มาตรา ๓๒ มาตรา ๓๔ และมาตรา ๓๖ มาใช้บังคับ
แก่การประกอบการขนส่งระหว่างประเทศโดยอนุโลม 
 
มาตรา ๒๖  ห้ามมิให้ผู้ใดนํารถที่จดทะเบียนในต่างประเทศมาใช้ประกอบการขนส่ง
ในประเทศไทย เว้นแต่เพื่อการขนส่งระหว่างประเทศและได้รับใบอนุญาตจากนายทะเบียนกลางแล้ว 
ผู้ประจํารถตามมาตรา ๙๒ ซึ่งประจําในรถตามวรรคหนึ่งต้องปฏิบัติตามบทบัญญัติ
ทั้งหลายแห่งพระราชบัญญัตินี้ และหรือตามข้อตกลงที่มีอยู่ระหว่างรัฐบาลไทยกับรัฐบาลของประเทศ
นั้น ๆ 
 
มาตรา ๒๗  ใบอนุญาตประกอบการขนส่งมีสี่ประเภท คือ 
(๑) ใบอนุญาตประกอบการขนส่งประจําทาง 
                                                 
๘ มาตรา ๒๔ (๓) แก้ไขเพิ่มเติมโดยพระราชบัญญัติการขนส่งทางบก (ฉบับที่ ๙) พ.ศ. ๒๕๔๒ 
 
- ๙ - 

(๒) ใบอนุญาตประกอบการขนส่งไม่ประจําทาง 
(๓) ใบอนุญาตประกอบการขนส่งโดยรถขนาดเล็ก 
(๔) ใบอนุญาตประกอบการขนส่งส่วนบุคคล 
ใบอนุญาตประกอบการขนส่งประจําทาง ใบอนุญาตประกอบการขนส่งไม่ประจํา
ทางหรือใบอนุญาตประกอบการขนส่งโดยรถขนาดเล็ก ให้ใช้เป็นใบอนุญาตประกอบการขนส่งส่วน
บุคคลได้ 
ห้ามมิให้ผู้ได้รับใบอนุญาตประกอบการขนส่งใช้รถผิดประเภทตามที่ระบุไว้ข้างต้น 
เว้นแต่จะได้รับอนุญาตเป็นหนังสือจากนายทะเบียนเป็นครั้งคราว ตามหลักเกณฑ์และวิธีการที่
คณะกรรมการควบคุมการขนส่งทางบกกลางกําหนด 
 
มาตรา ๒๘  ใบอนุญาตประกอบการขนส่งประจําทางให้มีอายุเจ็ดปีนับแต่วันออก
ใบอนุญาต 
ใบอนุญาตประกอบการขนส่งไม่ประจําทาง ใบอนุญาตประกอบการขนส่งโดยรถ
ขนาดเล็ก และใบอนุญาตประกอบการขนส่งส่วนบุคคล ให้มีอายุห้าปีนับแต่วันออกใบอนุญาต 
ผู้ได้รับใบอนุญาตซึ่งประสงค์จะขอต่ออายุใบอนุญาตจะต้องยื่นคําขอเสียก่อน
ใบอนุญาตสิ้นอายุ แต่การขอต่ออายุใบอนุญาตประกอบการขนส่งประจําทางและใบอนุญาต
ประกอบการขนส่งโดยรถขนาดเล็ก จะต้องยื่นคําขอก่อนใบอนุญาตสิ้นอายุไม่น้อยกว่าหนึ่งร้อยยี่สิบ
วัน 
การขอต่ออายุใบอนุญาตและการอนุญาตให้เป็นไปตามหลักเกณฑ์และวิธีการที่
กําหนดในกฎกระทรวง 
 
มาตรา ๒๙๙  บทบัญญัติแห่งมาตรา ๒๓ มิให้ใช้บังคับแก่การขนส่งส่วนบุคคล ซึ่ง
หน่วยงานของรัฐ วัด มัสยิด มิซซัง มูลนิธิ สภากาชาดไทย และสถานพยาบาลตามกฎหมายว่าด้วย
สถานพยาบาลเป็นผู้ประกอบการขนส่ง แต่ผู้ประกอบการขนส่งต้องปฏิบัติตามบทบัญญัติอื่นแห่ง
พระราชบัญญัตินี้เสมือนดังเป็นผู้ได้รับใบอนุญาตประกอบการขนส่งส่วนบุคคลทุกประการ 
 
มาตรา ๓๐  ให้นายทะเบียนกลางเป็นผู้ออกใบอนุญาตประกอบการขนส่งใน
กรุงเทพมหานคร การขนส่งระหว่างจังหวัด และการขนส่งระหว่างประเทศ และให้นายทะเบียน
ประจําจังหวัดเป็นผู้ออกใบอนุญาตประกอบการขนส่งในจังหวัดของตน 
ในการออกใบอนุญาตประกอบการขนส่งประจําทางจะต้องได้รับอนุมัติจาก
คณะกรรมการ 
 
มาตรา ๓๑  ในการออกใบอนุญาตประกอบการขนส่งประจําทาง ให้นายทะเบียน
โดยอนุมัติของคณะกรรมการกําหนดเงื่อนไขไว้ในใบอนุญาตเกี่ยวกับ 
(๑) จํานวนรถที่ต้องใช้ในการประกอบการขนส่งตามเส้นทางที่ใช้ในการประกอบการ
ขนส่ง 
                                                 
๙ มาตรา ๒๙ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๑๓) พ.ศ. ๒๕๕๗ 
 
- ๑๐ -

(๒) สิทธิในรถที่ใช้ประกอบการขนส่งของผู้ได้รับใบอนุญาตประกอบการขนส่ง 
(๓) ลักษณะ ชนิด ขนาดและสีของรถและเครื่องหมายของผู้ประกอบการขนส่งที่
ต้องให้ปรากฏประจํารถทุกคัน 
(๔) จํานวนที่นั่ง เกณฑ์น้ําหนักบรรทุกและวิธีการบรรทุก 
(๕) จํานวนผู้ประจํารถ 
(๖) เส้นทางที่ใช้ในการประกอบการขนส่ง 
(๗) อัตราค่าขนส่งและค่าบริการอย่างอื่นในการขนส่ง 
(๘) สถานที่หยุดและจอดเพื่อขนถ่ายคน สัตว์ หรือสิ่งของ 
(๙) ที่ที่รถจะต้องหยุดในระหว่างเส้นทาง 
(๑๐) มาตรฐานบริการในการประกอบการขนส่ง 
(๑๑) เวลาและจํานวนเที่ยวของการเดินรถ 
(๑๒) เวลาทํางานประจําวันในการประกอบการขนส่ง 
(๑๓) สถานที่เก็บ ซ่อม และบํารุงรักษารถ 
(๑๔) การประกอบกิจการอื่นนอกจากการประกอบการขนส่งประจําทาง 
(๑๕) เงื่อนไขอื่นที่กําหนดในกฎกระทรวง 
ผู้ได้รับใบอนุญาตประกอบการขนส่งประจําทางต้องจัดให้มีประกาศเงื่อนไขตาม (๖) 
(๗) (๘) (๙) และ (๑๑) ณ ที่ซึ่งอธิบดีกําหนด 
 
มาตรา ๓๒  ในการออกใบอนุญาตประกอบการขนส่งไม่ประจําทางให้นายทะเบียน
โดยอนุมัติของคณะกรรมการกําหนดเงื่อนไขไว้ในใบอนุญาตเกี่ยวกับ 
(๑) จํานวนรถที่ต้องใช้ในการประกอบการขนส่ง 
(๒) ลักษณะ ชนิดและขนาดของรถและเครื่องหมายของผู้ประกอบการขนส่งที่ต้อง
ให้ปรากฏประจํารถทุกคัน 
(๓) จํานวนที่นั่ง เกณฑ์น้ําหนักบรรทุกและวิธีการบรรทุก 
(๔) จํานวนผู้ประจํารถ 
(๕) ท้องที่ที่ทําการขนส่ง 
(๖) มาตรฐานบริการในการประกอบการขนส่ง 
(๗) อัตราค่าขนส่งและค่าบริการอย่างอื่นในการขนส่ง 
(๘) สถานที่หยุดและจอดเพื่อขนถ่ายคน สัตว์ หรือสิ่งของ 
(๙) สถานที่เก็บ ซ่อม และบํารุงรักษารถ 
(๑๐) เงื่อนไขอื่นที่กําหนดในกฎกระทรวง 
ผู้ได้รับใบอนุญาตประกอบการขนส่งไม่ประจําทางต้องจัดให้มีการประกาศเงื่อนไข
ตาม (๗) และ (๘) ณ ที่ซึ่งอธิบดีกําหนด 
 
มาตรา ๓๓  ในการออกใบอนุญาตประกอบการขนส่งโดยรถขนาดเล็ก ให้นาย
ทะเบียนโดยอนุมัติของคณะกรรมการกําหนดเงื่อนไขไว้ในใบอนุญาตเกี่ยวกับ 
(๑) จํานวนรถที่ต้องใช้ในการประกอบการขนส่งตามเส้นทางที่ใช้ในการประกอบการ
ขนส่ง 
 
- ๑๑ -

(๒) ลักษณะ ชนิด ขนาดและสีของรถและเครื่องหมายของผู้ประกอบการขนส่งที่
ต้องให้ปรากฏประจํารถทุกคัน 
(๓) จํานวนที่นั่ง เกณฑ์น้ําหนักบรรทุก และวิธีการบรรทุก 
(๔) เวลาและจํานวนเที่ยวของการเดินรถ 
(๕) เส้นทางที่ใช้ในการประกอบการขนส่ง 
(๖) อัตราค่าขนส่งและค่าบริการอย่างอื่นในการขนส่ง 
(๗) เงื่อนไขอื่นที่กําหนดในกฎกระทรวง 
ผู้ได้รับใบอนุญาตประกอบการขนส่งโดยรถขนาดเล็กต้องจัดให้มีประกาศเงื่อนไข
ตาม (๕) และ (๖) ณ ที่ซึ่งอธิบดีกําหนด 
 
มาตรา ๓๔๑๐  ในการออกใบอนุญาตประกอบการขนส่งส่วนบุคคล ให้นายทะเบียน
กําหนดเงื่อนไขตามหลักเกณฑ์ที่คณะกรรมการควบคุมการขนส่งทางบกกลางกําหนดไว้ในใบอนุญาต
เกี่ยวกับ 
(๑) จํานวนรถที่ต้องใช้ในการประกอบการขนส่ง 
(๒) ลักษณะ ชนิด และขนาดของรถและเครื่องหมายของผู้ประกอบการขนส่งที่ต้อง
ให้ปรากฏประจํารถทุกคัน 
(๓) สถานที่เก็บ ซ่อม และบํารุงรักษา 
(๔)๑๑ จํานวนผู้ประจํารถ 
(๕)๑๒ เงื่อนไขอื่นที่กําหนดในกฎกระทรวง 
 
มาตรา ๓๕  ผู้ได้รับใบอนุญาตประกอบการขนส่งตามประเภทที่กําหนดใน
กฎกระทรวง ต้องจัดให้มีสมุดประจํารถ ประวัติผู้ประจํารถ และหรือใบกํากับสินค้าที่ทําการขนส่งและ
ต้องทํารายงานเกี่ยวกับการขนส่งและอุบัติเหตุที่เกิดจากการขนส่งตามหลักเกณฑ์และวิธีการที่กําหนด
ในกฎกระทรวง 
 
มาตรา ๓๖๑๓  ผู้ได้รับใบอนุญาตประกอบการขนส่งต้องจัดให้มีอุปกรณ์และ
เครื่องมือเครื่องใช้ และต้องปฏิบัติตามข้อกําหนดว่าด้วยความปลอดภัยในการขนส่ง  ทั้งนี้ ตามที่
กําหนดในกฎกระทรวง 
 
มาตรา ๓๗  ให้ผู้ได้รับใบอนุญาตประกอบการขนส่งประจําทางจัดให้มีที่พัก
ผู้โดยสารตามระยะทางโดยมีลักษณะ ขนาด จํานวน และจุดที่ตั้งของที่พักผู้โดยสารตามที่
คณะกรรมการกําหนด 
 
                                                 
๑๐ มาตรา ๓๔ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๒) พ.ศ. ๒๕๒๓ 
๑๑ มาตรา ๓๔ (๔) เพิ่มโดยพระราชบัญญัติการขนส่งทางบก (ฉบับที่ ๕) พ.ศ. ๒๕๓๕ 
๑๒ มาตรา ๓๔ (๕) เพิ่มโดยพระราชบัญญัติการขนส่งทางบก (ฉบับที่ ๕) พ.ศ. ๒๕๓๕ 
๑๓ มาตรา ๓๖ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๕) พ.ศ. ๒๕๓๕ 
 
- ๑๒ -

มาตรา ๓๘  ห้ามมิให้ผู้ได้รับใบอนุญาตประกอบการขนส่ง เพิ่ม ลด หรือยกเว้นค่า
ขนส่งหรือค่าบริการอย่างอื่นในการขนส่ง เว้นแต่จะได้รับอนุญาตจากคณะกรรมการ 
 
มาตรา ๓๙  ห้ามมิให้ผู้ได้รับใบอนุญาตประกอบการขนส่งประจําทาง ผู้ได้รับ
ใบอนุญาตประกอบการขนส่งไม่ประจําทาง ผู้ได้รับใบอนุญาตประกอบการขนส่งโดยรถขนาดเล็ก 
หรือผู้ได้รับใบอนุญาตประกอบการขนส่งส่วนบุคคลใช้หรือยอมให้บุคคลอื่นใช้รถที่ได้รับอนุญาตทํา
การขนส่งนอกเส้นทาง หรือนอกท้องที่ที่ได้รับอนุญาต แล้วแต่กรณี เว้นแต่จะได้รับอนุญาตเป็น
หนังสือจากนายทะเบียน หรือผู้ซึ่งนายทะเบียนมอบหมาย ตามหลักเกณฑ์และวิธีการที่คณะกรรมการ
ควบคุมการขนส่งทางบกกลางกําหนด 
 
มาตรา ๓๙/๑๑๔  ผู้ได้รับใบอนุญาตประกอบการขนส่งประจําทางอาจนํารถที่ได้รับ
อนุญาตให้ใช้ประกอบการขนส่งในเส้นทางหนึ่งไปใช้ทําการขนส่งอีกเส้นทางหนึ่งที่ตนเป็นผู้ได้รับ
ใบอนุญาตในลักษณะหมุนเวียนได้ โดยได้รับอนุญาตเป็นหนังสือจากนายทะเบียน 
การขออนุญาตและการอนุญาต ให้เป็นไปตามหลักเกณฑ์ วิธีการ และเงื่อนไขที่
คณะกรรมการควบคุมการขนส่งทางบกกลางกําหนด 
 
มาตรา ๔๐  ห้ามมิให้ผู้ได้รับใบอนุญาตประกอบการขนส่งไม่ประจําทางกระทําการ
ขนส่งอันมีลักษณะเช่นเดียวหรือคล้ายกับผู้ได้รับใบอนุญาตประกอบการขนส่งประจําทางหรือมี
ลักษณะเป็นการแย่งผลประโยชน์กับผู้ได้รับใบอนุญาตประกอบการขนส่งประจําทางในเส้นทางที่ผู้
ได้รับใบอนุญาตประกอบการขนส่งประจําทางได้รับอนุญาต 
 
มาตรา ๔๐ ทวิ๑๕  ห้ามมิให้ผู้ได้รับใบอนุญาตประกอบการขนส่งใช้หรือยินยอมให้
ผู้ใดปฏิบัติหน้าที่ขับรถที่ใช้ในการขนส่งหากปรากฏว่าขณะใช้หรือขณะยินยอมให้ปฏิบัติหน้าที่ขับรถ 
ผู้นั้นมีอาการหรือกระทําการอย่างหนึ่งอย่างใดดังต่อไปนี้ 
(๑) เมาสุราหรือของมึนเมาอย่างอื่น 
(๒) เสพยาเสพติดให้โทษตามกฎหมายว่าด้วยยาเสพติดให้โทษ 
(๓) เสพวัตถุที่ออกฤทธิ์ต่อจิตและประสาทตามกฎหมายว่าด้วยวัตถุที่ออกฤทธิ์ต่อจิต
และประสาท 
ผู้ได้รับใบอนุญาตประกอบการขนส่งต้องคอยดูแลและป้องกันไม่ให้ผู้ซึ่งมีอาการ 
หรือกระทําการตาม (๑) (๒) หรือ (๓) ของวรรคหนึ่งปฏิบัติหน้าที่ขับรถ 
 
มาตรา ๔๑  ในกรณีที่มีเหตุฉุกเฉิน หรือมีความจําเป็นที่จะแก้ไขสถานการณ์เพื่อให้
การขนส่งได้รับความสะดวกหรือให้มีรถเพียงพอแก่การขนส่ง นายทะเบียนมีอํานาจที่จะสั่ง
เปลี่ยนแปลงเส้นทางการเดินรถ เวลา และจํานวนเที่ยวของการเดินรถหรือให้ผู้ได้รับใบอนุญาต
                                                 
๑๔ มาตรา ๓๙/๑ เพิ่มโดยพระราชบัญญัติการขนส่งทางบก (ฉบับที่ ๑๒) พ.ศ. ๒๕๕๗ 
๑๕ มาตรา ๔๐ ทวิ เพิ่มโดยพระราชบัญญัติการขนส่งทางบก (ฉบับที่ ๘) พ.ศ. ๒๕๔๒ 
 
- ๑๓ -

ประกอบการขนส่ง ผู้ใดส่งรถที่ตนได้รับอนุญาตไปช่วยเหลือเป็นการชั่วคราวตามควรแก่กรณีแล้วให้
รายงานคณะกรรมการโดยเร็ว 
 
มาตรา ๔๒  ผู้ได้รับใบอนุญาตประกอบการขนส่งต้องแสดงใบอนุญาตประกอบการ
ขนส่ง หรือใบแทนใบอนุญาตไว้ในที่เปิดเผย ณ ที่ตั้งสํานักงานของผู้ได้รับใบอนุญาต 
 
มาตรา ๔๓  ในกรณีที่ใบอนุญาตประกอบการขนส่งสูญหาย ถูกทําลายหรือชํารุดใน
สาระสําคัญ ให้ผู้ได้รับใบอนุญาตประกอบการขนส่งยื่นคําขอรับใบแทนใบอนุญาตต่อนายทะเบียน
ภายในสิบห้าวันนับแต่วันที่ได้ทราบถึงการสูญหาย ถูกทําลายหรือชํารุดดังกล่าว 
 
มาตรา ๔๔  ผู้ได้รับใบอนุญาตประกอบการขนส่งประจําทาง ซึ่งประสงค์จะเลิก
ประกอบการขนส่งต้องแจ้งความประสงค์ดังกล่าวเป็นหนังสือให้นายทะเบียนทราบล่วงหน้าไม่น้อย
กว่าเก้าสิบวันก่อนวันเลิกประกอบการขนส่ง 
 
มาตรา ๔๕  ผู้ได้รับใบอนุญาตประกอบการขนส่งโดยรถขนาดเล็กซึ่งประสงค์จะเลิก
ประกอบการขนส่งต้องแจ้งความประสงค์ดังกล่าวเป็นหนังสือให้นายทะเบียนทราบล่วงหน้าไม่น้อย
กว่าหกสิบวันก่อนวันเลิกประกอบการขนส่ง 
 
มาตรา ๔๖  เมื่อปรากฏว่าผู้ได้รับใบอนุญาตประกอบการขนส่ง 
(๑) ขาดคุณสมบัติตามมาตรา ๒๔ 
(๒) ไม่ปฏิบัติหรือปฏิบัติไม่ถูกต้องตามเงื่อนไขในมาตรา ๓๑ มาตรา ๓๒ มาตรา ๓๓ 
หรือมาตรา ๓๔ หรือไม่ปฏิบัติหรือปฏิบัติไม่ถูกต้องตามข้อกําหนดว่าด้วยความปลอดภัยของผู้โดยสาร
ตามมาตรา ๓๖ หรือไม่ปฏิบัติหรือปฏิบัติไม่ถูกต้องตามบทบัญญัติในหมวด ๔ ว่าด้วยการชดใช้
ค่าเสียหายที่เกิดจากการขนส่ง 
ให้นายทะเบียนมีอํานาจสั่งให้ผู้ได้รับใบอนุญาตประกอบการขนส่งนั้นปฏิบัติให้
ถูกต้อง หรือจัดการแก้ไขให้ถูกต้องภายในระยะเวลาที่กําหนด ถ้าผู้ได้รับใบอนุญาตประกอบการขนส่ง
ไม่ปฏิบัติหรือไม่แก้ไขให้ถูกต้อง หรือเป็นที่เห็นได้ว่าผู้ได้รับใบอนุญาตประกอบการขนส่งไม่สามารถจะ
ดําเนินการตามเงื่อนไขหรือข้อกําหนดนั้น หรือการดําเนินการนั้นน่าจะเป็นเหตุให้เกิดภยันตรายหรือ
เสื่อมประโยชน์ต่อประชาชน ให้นายทะเบียนโดยอนุมัติของคณะกรรมการสั่งเพิกถอนใบอนุญาต
ประกอบการขนส่งได้ แต่ถ้าเป็นการเพิกถอนใบอนุญาตประกอบการขนส่งประจําทางให้เป็นอํานาจ
ของคณะกรรมการควบคุมการขนส่งทางบกกลางที่จะพิจารณาอนุมัติ 
 
มาตรา ๔๗  ให้ผู้ได้รับใบอนุญาตประกอบการขนส่งซึ่งถูกสั่งเพิกถอนใบอนุญาตต้อง
ส่งคืนใบอนุญาตต่อนายทะเบียนภายในสิบห้าวันนับแต่วันที่ถูกสั่งเพิกถอนใบอนุญาต 
 
มาตรา ๔๘  ผู้ได้รับใบอนุญาตประกอบการขนส่งซึ่งถูกสั่งเพิกถอนใบอนุญาตมีสิทธิ
อุทธรณ์ต่อรัฐมนตรีภายในสิบห้าวันนับแต่วันที่ทราบคําสั่ง 
คําวินิจฉัยของรัฐมนตรีให้เป็นที่สุด 
 
- ๑๔ -

การอุทธรณ์ตามวรรคหนึ่งไม่เป็นการทุเลาการบังคับตามคําสั่งเพิกถอนใบอนุญาต 
 
มาตรา ๔๙๑๖  ให้อธิบดีหรือนายทะเบียนมีอํานาจควบคุมดูแลบรรดากิจการที่
เกี่ยวกับการขนส่งให้เป็นไปตามพระราชบัญญัตินี้ และเพื่อประโยชน์ดังกล่าวให้อธิบดีหรือนาย
ทะเบียนมีอํานาจ 
(๑) เข้าไปในสถานที่ดําเนินการของผู้ได้รับใบอนุญาตประกอบการขนส่งเพื่อทราบ
ข้อเท็จจริงและเพื่อตรวจสอบบัญชีและเอกสารอื่นที่เกี่ยวข้องกับการประกอบการขนส่ง 
(๒) ยึดหรืออายัดไว้ซึ่งสิ่งของหรือเอกสารที่อยู่ในสถานที่ตาม (๑) ที่เป็นความผิด
หรือที่อาจใช้เป็นพยานหลักฐานเพื่อพิสูจน์ความผิด หรือได้มาจากการกระทําความผิด 
(๓) เรียกผู้ได้รับใบอนุญาตประกอบการขนส่ง ผู้จัดการและพนักงานของผู้ได้รับ
ใบอนุญาตประกอบการขนส่ง มาให้ถ้อยคําหรือสั่งให้ยื่นคําชี้แจงแสดงข้อเท็จจริงตามที่ต้องการ 
ในการปฏิบัติตาม (๑) และ (๒) ให้กระทําระหว่างพระอาทิตย์ขึ้นถึงพระอาทิตย์ตก
หรือในเวลาทําการของสถานที่นั้น และให้อธิบดีมีอํานาจมอบหมายให้ผู้ตรวจการหรือพนักงานตรวจ
สภาพทําการแทนได้ 
ในการปฏิบัติการของอธิบดี นายทะเบียน ผู้ตรวจการ หรือพนักงานตรวจสภาพตาม
มาตรานี้ให้บุคคลที่เกี่ยวข้องซึ่งอยู่ในสถานที่นั้นอํานวยความสะดวกหรือช่วยเหลือตามสมควร 
 
มาตรา ๕๐  ให้ผู้ตรวจการมีอํานาจเรียกรถให้หยุดเพื่อทําการตรวจสอบ และเมื่อ
เชื่อว่ามีการกระทําอันเป็นการฝ่าฝืนบทบัญญัติแห่งพระราชบัญญัตินี้เกิดขึ้น ให้ผู้ตรวจการมีอํานาจ
จับกุมผู้ฝ่าฝืนเพื่อส่งให้พนักงานฝ่ายปกครองหรือตํารวจดําเนินคดีต่อไป 
บทบัญญัติในวรรคหนึ่งไม่ลบล้างอํานาจจับกุมของพนักงานฝ่ายปกครองหรือตํารวจ 
 
มาตรา ๕๑  ในการปฏิบัติหน้าที่ตามมาตรา ๔๙ และมาตรา ๕๐ ให้ผู้ตรวจการและ
พนักงานตรวจสภาพแสดงบัตรประจําตัวต่อผู้ซึ่งเกี่ยวข้อง 
บัตรประจําตัวผู้ตรวจการและพนักงานตรวจสภาพให้เป็นไปตามแบบที่รัฐมนตรี
กําหนด 
 
หมวด ๔ 
การชดใช้ค่าเสียหายที่เกิดจากการขนส่ง 
 
 
 
 
มาตรา ๕๒  ผู้ได้รับใบอนุญาตประกอบการขนส่งประจําทาง ผู้ได้รับใบอนุญาต
ประกอบการขนส่งไม่ประจําทาง ผู้ได้รับใบอนุญาตประกอบการขนส่งโดยรถขนาดเล็ก และผู้ได้รับ
ใบอนุญาตประกอบการขนส่งส่วนบุคคล ต้องวางหลักทรัพย์เป็นเงินสด หรือพันธบัตรรัฐบาลไทยอย่าง
ใดอย่างหนึ่งหรือทั้งสองอย่างรวมกัน หรือเป็นสัญญาประกันภัยและกรมธรรม์ประกันภัยซึ่งทํากับ
บริษัทประกันภัยที่นายทะเบียนกลางให้ความเห็นชอบต่อนายทะเบียนกลาง ในกรณีเป็นสัญญา
                                                 
๑๖ มาตรา ๔๙ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๑๒) พ.ศ. ๒๕๕๗ 
 
- ๑๕ -

ประกันภัยและกรมธรรม์ประกันภัยผู้ได้รับใบอนุญาตประกอบการขนส่งต้องเป็นผู้เอาประกันภัย โดย
ให้บุคคลภายนอกผู้ได้รับความเสียหายเนื่องจากการขนส่งของตนเป็นผู้รับประโยชน์ สําหรับการชดใช้
ค่าเสียหายที่เป็นค่าใช้จ่ายเบื้องต้นเพื่อประกันความเสียหายอันเกิดแก่ชีวิตหรือร่างกายของ
บุคคลภายนอก และซึ่งผู้ได้รับใบอนุญาตประกอบการขนส่งจะต้องรับผิดชอบเนื่องจากการขนส่งของ
ตน  ทั้งนี้ ตามหลักเกณฑ์ วิธีการและเงื่อนไขที่กําหนดในกฎกระทรวง๑๗ 
จํานวนหรือมูลค่าของหลักทรัพย์ตามวรรคหนึ่ง ให้กําหนดตามขนาดและประเภท
ของการประกอบการขนส่งแต่ต้องไม่น้อยกว่าที่กําหนดในกฎกระทรวง 
ในกรณีที่ผู้ได้รับใบอนุญาตประกอบการขนส่งวางหลักทรัพย์เป็นเงินสดไม่ว่าทั้งหมด
หรือบางส่วนให้ดอกผลที่เกิดจากหลักทรัพย์ที่เป็นเงินสดนั้นตกเป็นของผู้ได้รับใบอนุญาตประกอบการ
ขนส่งที่วางหลักทรัพย์ 
ให้กรมการขนส่งทางบกเป็นผู้รับผิดชอบในการเปิดบัญชีเงินฝาก และการเบิก
จ่ายเงินจากบัญชีหลักทรัพย์กับธนาคารตามระเบียบของกระทรวงการคลัง 
 
มาตรา ๕๓  ในกรณีที่หลักทรัพย์ที่นํามาวางประกันตามมาตรา ๕๒ มีจํานวนหรือ
มูลค่าลดน้อยลง นายทะเบียนกลางมีอํานาจสั่งให้ผู้ได้รับใบอนุญาตประกอบการขนส่งนําหลักทรัพย์
มาเพิ่มเติมให้ครบจํานวนหรือมูลค่าตามที่กําหนดได้ภายในสิบห้าวันนับแต่วันที่ได้รับคําสั่ง 
 
มาตรา ๕๔  ในการวางหลักทรัพย์ซึ่งเป็นพันธบัตรรัฐบาลไทย ให้ผู้ได้รับใบอนุญาต
ประกอบการขนส่งทําหนังสือมอบอํานาจให้นายทะเบียนกลางมีอํานาจจัดการจําหน่ายพันธบัตรนั้น 
เพื่อชดใช้ค่าเสียหายแทนผู้ได้รับใบอนุญาตประกอบการขนส่งด้วย 
 
มาตรา ๕๕  หลักทรัพย์ที่ผู้ได้รับใบอนุญาตประกอบการขนส่งนํามาวางประกันตาม
มาตรา ๕๒ ไม่อยู่ในความรับผิดแห่งการบังคับคดี เว้นแต่จะเป็นการบังคับคดีเพื่อการชําระหนี้ ซึ่งผู้
ได้รับใบอนุญาตประกอบการขนส่งต้องรับผิดชดใช้ค่าเสียหายที่เกิดแก่ชีวิตหรือร่างกายของ
บุคคลภายนอกอันเนื่องจากการขนส่งของตน 
 
มาตรา ๕๖  เมื่อรถของผู้ได้รับใบอนุญาตประกอบการขนส่งได้ก่อให้เกิดความ
เสียหายแก่ร่างกายหรือชีวิตของบุคคลใดนอกจากความรับผิดตามที่กําหนดไว้ในมาตรา ๕๙ ผู้ได้รับ
ใบอนุญาตประกอบการขนส่งซึ่งเป็นเจ้าของรถที่ก่อให้เกิดความเสียหายจะต้องชดใช้ค่าใช้จ่ายเบื้องต้น
ให้แก่ผู้เสียหายหรือทายาท ในกรณีที่ผู้เสียหายถึงแก่ความตาย 
ค่าใช้จ่ายเบื้องต้นซึ่งจะต้องจ่ายให้แก่ผู้เสียหาย ให้จ่ายตามความร้ายแรงของความ
เสียหาย  ทั้งนี้ ตามอัตราที่กําหนดในกฎกระทรวง 
เพื่อประโยชน์แห่งพระราชบัญญัตินี้ ค่าใช้จ่ายเบื้องต้นหมายถึง ค่าใช้จ่ายที่ต้องใช้ใน
การรักษาพยาบาล รวมทั้งค่าใช้จ่ายอื่น ๆ ระหว่างการรักษาพยาบาลและหรือค่าปลงศพ 
 
                                                 
๑๗ มาตรา ๕๒ วรรคหนึ่ง แก้ไขเพิ่มเติมโดยพระราชบัญญัติการขนส่งทางบก (ฉบับที่ ๕) พ.ศ. 
๒๕๓๕ 
 
 
- ๑๖ -

มาตรา ๕๗  เมื่อผู้เสียหายหรือทายาทในกรณีที่ผู้เสียหายถึงแก่ความตาย ประสงค์
จะได้รับชดใช้ค่าใช้จ่ายเบื้องต้น ให้ยื่นคําขอตามแบบที่กรมตํารวจกําหนดต่อพนักงานสอบสวน โดย
แสดงพยานหลักฐานว่าผู้เสียหายได้รับความเสียหายจากรถของผู้ได้รับใบอนุญาตประกอบการขนส่ง 
ให้พนักงานสอบสวนพิจารณาจากสํานวนการสอบสวน และเมื่อเห็นว่าความเสียหายได้เกิดขึ้นจากรถ
ของผู้ได้รับใบอนุญาตประกอบการขนส่งคันใด ให้มีหนังสือสั่งให้ผู้ได้รับใบอนุญาตประกอบการขนส่ง
ซึ่งเป็นเจ้าของรถคันนั้นชดใช้ค่าใช้จ่ายเบื้องต้นตามจํานวนที่กําหนดในกฎกระทรวงซึ่งออกตามมาตรา 
๕๖ วรรคสอง ในการนี้ให้แจ้งให้นายทะเบียนกลางทราบโดยเร็วด้วย 
ในการสั่งของพนักงานสอบสวนตามวรรคหนึ่ง พนักงานสอบสวนต้องพิจารณาสั่ง
ภายในเจ็ดวันนับแต่วันที่ได้รับคําขอ 
ในการชดใช้ค่าใช้จ่ายเบื้องต้นตามวรรคหนึ่ง ผู้ได้รับใบอนุญาตประกอบการขนส่ง 
ต้องชําระภายในเจ็ดวันนับแต่วันที่ได้รับคําสั่งจากพนักงานสอบสวน 
 
มาตรา ๕๘  ผู้เสียหายหรือทายาทของผู้เสียหายต้องใช้สิทธิในการขอรับชดใช้
ค่าใช้จ่ายเบื้องต้นตามมาตรา ๕๗ ภายในกําหนดหนึ่งปีนับแต่วันที่ความเสียหายเกิดขึ้น 
 
มาตรา ๕๙  การชดใช้ค่าใช้จ่ายเบื้องต้นตามหมวดนี้ไม่ตัดสิทธิผู้เสียหายในอันที่จะ
เรียกร้องค่าสินไหมทดแทนเพื่อความเสียหายอันเกิดจากการละเมิดตามประมวลกฎหมายแพ่งและ
พาณิชย์ 
 
มาตรา ๖๐  บุคคลซึ่งมีสิทธิได้รับชดใช้ค่าใช้จ่ายเบื้องต้นตามหมวดนี้ ได้แก่
ผู้เสียหายดังต่อไปนี้ 
(๑) ผู้เสียหายซึ่งมิได้อยู่ในรถคันที่ก่อให้เกิดความเสียหาย แต่ได้รับความเสียหาย
จากรถที่ก่อให้เกิดความเสียหายขึ้น 
(๒) ผู้เสียหายซึ่งอยู่ในรถคันที่ก่อให้เกิดความเสียหาย แต่ไม่รวมถึงผู้ขับรถ คนงาน
หรือลูกจ้างประจํารถซึ่งอยู่ในระหว่างปฏิบัติหน้าที่ 
(๓) ผู้เสียหายซึ่งอยู่ในรถคันที่ไม่ได้ก่อให้เกิดความเสียหาย 
 
มาตรา ๖๑  ในกรณีที่ผู้ได้รับใบอนุญาตประกอบการขนส่งไม่เห็นด้วยกับคําสั่งของ
พนักงานสอบสวนตามมาตรา ๕๗ ให้อุทธรณ์คําสั่งดังกล่าวต่อคณะกรรมการควบคุมการขนส่งทางบก
กลางภายในสิบห้าวันนับแต่วันได้รับคําสั่งของพนักงานสอบสวนตามมาตรา ๕๗ และให้พนักงาน
สอบสวนบันทึกความเห็นของผู้ได้รับใบอนุญาตประกอบการขนส่งซึ่งไม่เห็นด้วยไว้ในสํานวนการ
สอบสวน 
คําวินิจฉัยของคณะกรรมการควบคุมการขนส่งกลางให้เป็นที่สุด 
 
มาตรา ๖๒  ในกรณีที่ผู้ได้รับใบอนุญาตประกอบการขนส่งอุทธรณ์คําสั่งของ
พนักงานสอบสวน ถ้าคณะกรรมการควบคุมการขนส่งทางบกกลางมีความเห็นตามความเห็นของ
พนักงานสอบสวน ผู้ได้รับใบอนุญาตประกอบการขนส่งต้องชดใช้ค่าใช้จ่ายเบื้องต้นให้แก่ผู้เสียหาย
หรือทายาทของผู้เสียหายเพิ่มขึ้นจากค่าใช้จ่ายเบื้องต้นที่พนักงานสอบสวนกําหนดไว้อีกร้อยละสิบ 
 
- ๑๗ -

 
มาตรา ๖๓  ผู้ได้รับใบอนุญาตประกอบการขนส่งผู้ใดไม่ยอมชดใช้ค่าใช้จ่ายเบื้องต้น
ตามคําสั่งของพนักงานสอบสวนตามมาตรา ๕๗ หรือตามคําวินิจฉัยของคณะกรรมการควบคุมการ
ขนส่งทางบกกลางตามมาตรา ๖๑ ในกรณีที่เป็นผู้ได้รับใบอนุญาตประกอบการขนส่งตามมาตรา ๕๒ 
ให้นายทะเบียนกลางมีอํานาจนําหลักทรัพย์ของผู้ได้รับใบอนุญาตประกอบการขนส่งนั้นซึ่งได้นํามา
วางไว้เป็นประกันชดใช้ค่าใช้จ่ายเบื้องต้นแทนได้ 
 
มาตรา ๖๔  ในกรณีที่ผู้เสียหายไม่ได้รับชดใช้ค่าใช้จ่ายเบื้องต้นหรือได้รับชดใช้ไม่
ครบตามจํานวนที่พนักงานสอบสวนหรือคณะกรรมการควบคุมการขนส่งทางบกกลางสั่งไม่ว่าเพราะ
เหตุหลักทรัพย์ที่วางประกันไว้ไม่พอจ่ายค่าใช้จ่ายเบื้องต้นหรือเพราะเหตุอื่นใด เมื่อผู้เสียหายได้
ร้องเรียนต่อนายทะเบียนกลาง ให้นายทะเบียนกลางสั่งให้ผู้ได้รับใบอนุญาตประกอบการขนส่งชําระ
ให้เสร็จสิ้นภายในเจ็ดวันนับแต่วันที่ได้รับคําสั่ง ถ้าผู้ได้รับใบอนุญาตประกอบการขนส่งไม่ปฏิบัติตาม
คําสั่งของนายทะเบียนกลางดังกล่าว ให้นายทะเบียนกลางเพิกถอนใบอนุญาตประกอบการขนส่ง และ
ให้นํามาตรา ๔๗ และมาตรา ๔๘ มาใช้บังคับโดยอนุโลม 
 
หมวด ๕ 
การรับจัดการขนส่ง 
 
 
 
 
มาตรา ๖๕  ห้ามมิให้ผู้ใดประกอบการรับจัดการขนส่ง เว้นแต่จะได้รับใบอนุญาต
จากนายทะเบียนกลาง 
การขออนุญาตและการอนุญาตให้เป็นไปตามหลักเกณฑ์และวิธีการที่กําหนดใน
กฎกระทรวง 
 
มาตรา ๖๖  ในการออกใบอนุญาตประกอบการรับจัดการขนส่ง ให้นายทะเบียน
กลาง โดยอนุมัติของคณะกรรมการควบคุมการขนส่งทางบกกลางกําหนดเงื่อนไขไว้ในใบอนุญาต
เกี่ยวกับ 
(๑) ท้องที่ที่ประกอบการรับจัดการขนส่ง 
(๒) สถานที่ตั้งสํานักงานของผู้ประกอบการรับจัดการขนส่ง 
(๓) สถานที่พักคน สัตว์ หรือเก็บสิ่งของ 
(๔) วิธีการปฏิบัติเกี่ยวกับสวัสดิภาพ ความสะดวกและความปลอดภัยในการรับ
จัดการขนส่ง 
(๕) อัตราค่าบริการรับจัดการขนส่ง 
(๖) เงื่อนไขอื่นตามที่กําหนดในกฎกระทรวง 
ผู้ได้รับใบอนุญาตประกอบการรับจัดการขนส่งต้องจัดให้มีการประกาศเงื่อนไขตาม 
(๑) (๒) (๓) (๔) และ (๕) ณ ที่ซึ่งอธิบดีกําหนด 
 
 
- ๑๘ -

มาตรา ๖๗  ผู้ได้รับใบอนุญาตตามมาตรา ๖๕ ต้องวางหลักทรัพย์ต่อนายทะเบียน 
เพื่อเป็นประกันการปฏิบัติตามสัญญารับจัดการขนส่ง  ทั้งนี้ ตามจํานวนหลักเกณฑ์และวิธีการที่
กําหนดในกฎกระทรวง 
 
มาตรา ๖๘  ในกรณีที่หลักทรัพย์ที่นํามาวางประกันตามมาตรา ๖๗ มีจํานวนหรือ
มูลค่าลดน้อยลง นายทะเบียนมีอํานาจสั่งให้ผู้ได้รับใบอนุญาตนําหลักทรัพย์มาเพิ่มเติมให้ครบจํานวน
หรือมูลค่าตามที่กําหนดภายในสิบห้าวันนับแต่วันที่ได้รับคําสั่ง 
 
มาตรา ๖๙  ใบอนุญาตประกอบการรับจัดการขนส่งให้มีอายุสองปีนับแต่วันที่ออก
ใบอนุญาต 
การขอต่ออายุใบอนุญาตและการอนุญาตให้เป็นไปตามหลักเกณฑ์และวิธีการที่
กําหนดในกฎกระทรวง 
 
มาตรา ๗๐  ให้นํามาตรา ๒๔ มาตรา ๓๘ มาตรา ๔๒ มาตรา ๔๓ มาตรา ๔๖ 
มาตรา ๔๗ มาตรา ๔๘ และมาตรา ๔๙ มาใช้บังคับแก่การประกอบการรับจัดการขนส่งโดยอนุโลม 
 
หมวด ๖ 
รถ 
 
 
 
 
มาตรา ๗๑  รถที่ใช้ในการขนส่งต้องมีสภาพมั่นคงแข็งแรง มีเครื่องอุปกรณ์และส่วน
ควบถูกต้องตามที่กําหนดในกฎกระทรวงกับได้จดทะเบียนตามมาตรา ๗๓ และเสียภาษีตามมาตรา 
๘๕ แล้ว 
รถที่ใช้ในการขนส่งที่เสียภาษีตามพระราชบัญญัตินี้แล้ว ให้ได้รับยกเว้นไม่ต้องเสีย
ภาษีรถยนต์ตามกฎหมายว่าด้วยรถยนต์ 
 
มาตรา ๗๒๑๘  รถที่จะนํามาจดทะเบียนและเสียภาษีต้องผ่านการตรวจสภาพรถจาก
พนักงานตรวจสภาพ หรือจากสถานตรวจสภาพรถที่ได้รับอนุญาตตามมาตรา ๗๔ เว้นแต่รถประเภท 
หรือชนิดใดที่สมควรได้รับการยกเว้นการตรวจสภาพเป็นครั้งคราวให้กําหนดในกฎกระทรวง 
ในกรณีที่ปรากฏว่ารถที่นํามารับการตรวจสภาพนั้นมีสภาพมั่นคงแข็งแรง มีเครื่อง 
อุปกรณ์ และส่วนควบถูกต้องตามที่กําหนดในกฎกระทรวงแล้ว ให้พนักงานตรวจสภาพหรือสถาน
ตรวจสภาพรถที่ได้รับการอนุญาตออกใบรับรองให้ 
ใบรับรองการตรวจสภาพรถให้ทําตามแบบที่อธิบดีกําหนด 
 
มาตรา ๗๓๑๙  เมื่อนายทะเบียนเห็นว่าพนักงานตรวจสภาพหรือสถานตรวจสภาพ
รถที่ได้รับอนุญาตได้ตรวจสภาพรถถูกต้องตามที่บัญญัติไว้ในมาตรา ๗๑ และมาตรา ๗๒ แล้ว ให้รับ
                                                 
๑๘ มาตรา ๗๒ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๒) พ.ศ. ๒๕๒๓ 
 
- ๑๙ -

จดทะเบียนและออกหนังสือแสดงการจดทะเบียนพร้อมกับแผ่นป้ายเลขทะเบียนรถคันนั้นให้โดยไม่
ชักช้า 
 
มาตรา ๗๔  ผู้ใดประสงค์จะจัดตั้งสถานตรวจสภาพรถเพื่อรับรองสภาพรถตาม
พระราชบัญญัตินี้ ต้องได้รับใบอนุญาตจากนายทะเบียนกลาง 
การขออนุญาตและการอนุญาตให้เป็นไปตามหลักเกณฑ์ วิธีการและเงื่อนไขที่
กําหนดในกฎกระทรวง 
 
มาตรา ๗๔/๑๒๐  อัตราค่าบริการตรวจสภาพรถ ให้เป็นไปตามที่อธิบดีประกาศ
กําหนด 
ผู้ได้รับใบอนุญาตจัดตั้งสถานตรวจสภาพรถต้องแสดงอัตราค่าบริการตรวจสภาพรถ
ที่จะจัดเก็บไว้ในที่เปิดเผย ณ สถานตรวจสภาพรถของตน 
 
มาตรา ๗๕  ใบอนุญาตจัดตั้งสถานตรวจสภาพรถให้มีอายุสามปีนับแต่วันที่ออก
ใบอนุญาต 
การขอต่ออายุใบอนุญาตและการอนุญาตให้เป็นไปตามหลักเกณฑ์และวิธีการที่
กําหนดในกฎกระทรวง 
 
มาตรา ๗๖  ผู้ได้รับใบอนุญาตจัดตั้งสถานตรวจสภาพรถผู้ใดไม่ปฏิบัติตามเงื่อนไขที่
กําหนดในกฎกระทรวงตามมาตรา ๗๔ ให้นายทะเบียนกลางมีอํานาจสั่งเพิกถอนใบอนุญาตจัดตั้ง
สถานตรวจสภาพรถนั้นได้ 
ให้นํามาตรา ๔๗ มาตรา ๔๘ และมาตรา ๔๙ มาใช้บังคับแก่การจัดตั้งสถานตรวจ
สภาพรถที่ได้รับอนุญาตโดยอนุโลม 
 
มาตรา ๗๗  หนังสือแสดงการจดทะเบียนรถให้ใช้ได้สี่งวดนับแต่งวดที่ออกหนังสือนี้ 
ให้เดือนมกราคม เดือนเมษายน เดือนกรกฎาคม และเดือนตุลาคม เป็นเดือนแรก
ของแต่ละงวด 
การขอต่ออายุทะเบียน ให้ยื่นคําขอต่อนายทะเบียนภายในเวลาที่นายทะเบียนจะได้
ประกาศกําหนด 
ให้นํามาตรา ๗๑ มาตรา ๗๒ และมาตรา ๗๓ มาใช้บังคับแก่การขอต่ออายุทะเบียน
โดยอนุโลม 
 
มาตรา ๗๘  ห้ามมิให้มีการแก้ไขเพิ่มเติมหรือเปลี่ยนแปลงสภาพเครื่องอุปกรณ์หรือ
ส่วนควบของรถให้ผิดแผกแตกต่างในสาระสําคัญตามที่กําหนดในกฎกระทรวง เว้นแต่จะได้รับอนุญาต
เป็นหนังสือจากนายทะเบียน 
                                                                                                                                            
๑๙ มาตรา ๗๓ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๒) พ.ศ. ๒๕๒๓ 
๒๐ มาตรา ๗๔/๑ เพิ่มโดยพระราชบัญญัติการขนส่งทางบก (ฉบับที่ ๑๒) พ.ศ. ๒๕๕๗ 
 
- ๒๐ -

 
มาตรา ๗๙  ให้ผู้ได้รับใบอนุญาตประกอบการขนส่งที่ประสงค์จะเลิกใช้รถที่จด
ทะเบียนแล้ว แจ้งเป็นหนังสือให้นายทะเบียนทราบและนําแผ่นป้ายเลขทะเบียนรถคืนแก่นายทะเบียน
ภายในสิบห้าวันนับแต่วันที่เลิกใช้รถนั้น 
 
มาตรา ๘๐  ให้ผู้ได้รับใบอนุญาตประกอบการขนส่งซึ่งมีความจําเป็นจะต้องระงับใช้
รถนั้นชั่วคราวเป็นเวลาเกินสิบห้าวันแจ้งเป็นหนังสือให้นายทะเบียนทราบก่อนวันที่จะระงับใช้รถนั้น 
 
มาตรา ๘๑  รถที่ยังมิได้จดทะเบียนตามความในพระราชบัญญัตินี้หรือรถที่เลิกใช้
ตามมาตรา ๗๙ ถ้าจะนํามาใช้เพื่อขายหรือเพื่อซ่อม ต้องมีใบอนุญาตและเครื่องหมายโดยเฉพาะ
ตามที่กําหนดในกฎกระทรวง 
ใบอนุญาตและเครื่องหมายดังกล่าวใช้ได้เฉพาะรถที่อยู่ในความครอบครองของผู้
ได้รับใบอนุญาตโดยสับเปลี่ยนกันได้ ไม่เฉพาะคัน 
 
มาตรา ๘๒  การโอนรถซึ่งได้จดทะเบียนตามมาตรา ๗๓ แล้วผู้โอนและผู้รับโอน
จะต้องแจ้งต่อนายทะเบียนภายในสิบห้าวันนับแต่วันโอนและให้นายทะเบียนจดแจ้งการโอนไว้ใน
หนังสือแสดงการจดทะเบียนรถนั้น 
 
มาตรา ๘๓  เมื่อผู้ตรวจการตรวจพบว่ารถคันใดมีสภาพไม่มั่นคงแข็งแรงหรือมี
เครื่องอุปกรณ์หรือส่วนควบไม่ครบถ้วน หรือไม่ถูกต้องตามที่กําหนดในกฎกระทรวง ให้ผู้ตรวจการ
รายงานให้นายทะเบียนทราบ แต่ถ้าปรากฏโดยชัดแจ้งว่าการใช้รถคันนั้นต่อไปน่าจะเป็นเหตุให้เกิด
ภยันตรายแก่การขนส่ง ให้ผู้ตรวจการมีอํานาจสั่งระงับใช้ไว้เป็นการชั่วคราวได้ และให้รีบรายงานให้
นายทะเบียนทราบภายในยี่สิบสี่ชั่วโมง 
ให้นายทะเบียนมีอํานาจสั่งให้ผู้ได้รับใบอนุญาตประกอบการขนส่งผู้เป็นเจ้าของรถ
ตามวรรคหนึ่ง จัดการส่งรถคันนั้นไปให้พนักงานตรวจสภาพหรือสถานตรวจสภาพรถที่ได้รับอนุญาต
ตรวจสอบความบกพร่องตามรายงานของผู้ตรวจการภายในเวลาที่กําหนด 
เมื่อนายทะเบียนมีคําสั่งตามวรรคสองแล้ว ให้ผู้ได้รับใบอนุญาตงดการใช้รถดังกล่าว
ไว้จนกว่านายทะเบียนจะมีคําสั่งอนุญาตให้ใช้ได้ต่อไป 
 
มาตรา ๘๔  เมื่อพนักงานตรวจสภาพหรือสถานตรวจสภาพรถที่ได้รับอนุญาตเห็นว่า
รถที่นํามาให้ตรวจตามมาตรา ๘๓ สมควรจะต้องซ่อมแซม ปรับปรุง เพื่อให้รถกลับมีสภาพมั่นคง
แข็งแรง หรือจะต้องแก้ไขเปลี่ยนแปลงอุปกรณ์หรือส่วนควบให้ถูกต้องตามที่กําหนดในกฎกระทรวง 
ให้แจ้งให้ผู้ได้รับใบอนุญาตประกอบการขนส่งดําเนินการซ่อมแซม ปรับปรุงหรือแก้ไขเปลี่ยนแปลงให้
ถูกต้อง แล้วให้พนักงานตรวจสภาพหรือสถานตรวจสภาพรถที่ได้รับอนุญาตตรวจสอบความถูกต้อง
และรายงานให้นายทะเบียนทราบ 
เมื่อได้พิจารณาเห็นสมควรตามรายงานของพนักงานตรวจสภาพหรือสถานตรวจ
สภาพรถที่ได้รับอนุญาตตามวรรคหนึ่ง ให้นายทะเบียนอนุญาตให้ผู้ได้รับใบอนุญาตประกอบการขนส่ง
ใช้รถคันนั้นต่อไปได้ 
 
- ๒๑ -

 
มาตรา ๘๕  เพื่อประโยชน์ในการจัดเก็บภาษีรถตามพระราชบัญญัตินี้ กรมการ
ขนส่งทางบกจะกําหนดเวลาการชําระภาษีรถประจําปีสําหรับผู้ได้รับใบอนุญาตประกอบการขนส่งแต่
ละรายก็ได้ และให้คํานวณภาษีตามน้ําหนักรถตามอัตราในบัญชีท้ายพระราชบัญญัตินี้ 
ในการคํานวณน้ําหนักรถ ให้รวมน้ําหนักของรถและเครื่องอุปกรณ์ที่ติดอยู่กับตัวรถ
ตามปกติแต่ไม่รวมน้ําหนักของน้ํามันเชื้อเพลิง น้ํามันเครื่อง น้ําและเครื่องมือประจํารถ เศษของหนึ่ง
กิโลกรัมให้ปัดทิ้ง 
เงินภาษีรถตามพระราชบัญญัตินี้ที่จัดเก็บได้ในกรุงเทพมหานครให้ตกเป็นรายได้ของ
กรุงเทพมหานคร ส่วนในจังหวัดอื่นให้ตกเป็นรายได้ของราชการส่วนท้องถิ่นในจังหวัดนั้น โดยให้
จังหวัดจัดสรรตามหลักเกณฑ์และวิธีการที่กําหนดในกฎกระทรวง๒๑ 
 
มาตรา ๘๖  ภาษีรถให้ชําระล่วงหน้าเป็นรายปีต่อนายทะเบียนและจะขอชําระเป็น
งวดก็ได้ แต่ต้องเสียค่าธรรมเนียมเพิ่มตามที่กําหนดในกฎกระทรวง 
รถที่จดทะเบียนใหม่ในงวดใด ให้ชําระภาษีตั้งแต่งวดนั้นเป็นต้นไป 
ถ้าเจ้าของรถไม่ชําระภาษีภายในกําหนดเวลาที่จะต้องชําระให้เสียเงินเพิ่มอีกร้อยละ
หนึ่งต่อเดือน หรือเศษของเดือนของภาษีที่ต้องชําระ 
เงินเพิ่มตามมาตรานี้ให้ถือเป็นเงินภาษี 
 
มาตรา ๘๖/๑๒๒  รถที่ได้เสียภาษีรถประจําปีสําหรับปีใด ถ้าเปลี่ยนเจ้าของรถ 
เจ้าของใหม่ไม่ต้องเสียภาษีรถประจําปีในปีนั้นอีก 
 
มาตรา ๘๖/๒๒๓  ในระหว่างที่เจ้าของรถค้างชําระภาษีรถประจําปี ให้นายทะเบียน
มีอํานาจที่จะไม่รับดําเนินการทางทะเบียนจนกว่าเจ้าของรถจะเสียภาษีที่ค้างชําระให้ครบถ้วนก่อน 
หรือได้มีการดําเนินการตามมาตรา ๘๖/๓ วรรคสองแล้ว 
 
มาตรา ๘๖/๓๒๔  รถที่ค้างชําระภาษีรถประจําปีไม่ถึงสามปี หากเจ้าของรถประสงค์
จะขอเสียภาษีรถประจําปีเพื่อใช้รถในปีนั้น ให้นายทะเบียนรับชําระภาษีนั้นได้ 
สําหรับภาษีรถที่ค้างชําระ ให้นายทะเบียนกําหนดจํานวนเงิน และระยะเวลาในการ
ชําระตามหลักเกณฑ์ วิธีการ และเงื่อนไขที่อธิบดีประกาศกําหนด 
ในกรณีที่เจ้าของรถผิดนัดไม่เสียภาษีรถที่ค้างชําระตามวรรคสองให้ครบถ้วน นาย
ทะเบียนมีอํานาจที่จะไม่รับดําเนินการทางทะเบียน จนกว่าเจ้าของรถจะเสียภาษีรถที่ค้างชําระให้
ครบถ้วน 
                                                 
๒๑ มาตรา ๘๕ วรรคสาม แก้ไขเพิ่มเติมโดยพระราชบัญญัติการขนส่งทางบก (ฉบับที่ ๙) พ.ศ. 
๒๕๔๒ 
๒๒ มาตรา ๘๖/๑ เพิ่มโดยพระราชบัญญัติการขนส่งทางบก (ฉบับที่ ๑๐) พ.ศ. ๒๕๔๖ 
๒๓ มาตรา ๘๖/๒ เพิ่มโดยพระราชบัญญัติการขนส่งทางบก (ฉบับที่ ๑๐) พ.ศ. ๒๕๔๖ 
๒๔ มาตรา ๘๖/๓ เพิ่มโดยพระราชบัญญัติการขนส่งทางบก (ฉบับที่ ๑๐) พ.ศ. ๒๕๔๖ 
 
- ๒๒ -

 
มาตรา ๘๖/๔๒๕  รถที่ค้างชําระภาษีรถประจําปีติดต่อกันครบสามปี ให้การจด
ทะเบียนรถเป็นอันระงับไป ในการนี้ให้นายทะเบียนประกาศหมายเลขทะเบียนพร้อมทั้งจํานวนภาษีที่
ค้างชําระไว้ ณ ที่ทําการนายทะเบียนและในสถานที่ที่อธิบดีประกาศกําหนด และแจ้งให้เจ้าของรถ
หรือผู้ครอบครองรถทราบ และให้บุคคลดังกล่าวส่งคืนแผ่นป้ายเลขทะเบียนรถต่อนายทะเบียนและนํา
หนังสือแสดงการจดทะเบียนรถมาแสดงต่อนายทะเบียนเพื่อบันทึกหลักฐานการระงับทะเบียนรถ
ภายในหกสิบวันนับแต่วันที่ได้แจ้งและปิดประกาศดังกล่าว 
ในกรณีที่เจ้าของรถหรือผู้ครองครอบรถมิได้ดําเนินการตามวรรคหนึ่ง ให้นาย
ทะเบียนหรือผู้ตรวจการหรือผู้ซึ่งอธิบดีมอบหมายมีอํานาจยึดแผ่นป้ายเลขทะเบียนรถได้ 
ให้ภาระภาษีรถประจําปีหลังจากปีที่สามเป็นอันระงับไป แต่เจ้าของรถหรือผู้ครอบ
ครอบรถยังคงต้องเสียภาษีที่ค้างชําระให้ครบถ้วน และให้นํามาตรา ๘๖/๒ และมาตรา ๘๖/๓ วรรค
สอง และวรรคสามมาใช้บังคับโดยอนุโลม 
 
มาตรา ๘๗  รถที่ได้จดทะเบียนและเสียภาษีแล้ว ถ้าต่อมามีการแก้ไขเปลี่ยนแปลง
หรือปรับปรุงเพิ่มเติม เป็นเหตุให้รถมีน้ําหนักเพิ่มขึ้นจากเดิม เจ้าของรถจะต้องเสียภาษีเพิ่มตาม
น้ําหนักที่เพิ่มขึ้นด้วย และให้นํามาตรา ๘๖ วรรคสอง วรรคสาม และวรรคสี่มาใช้บังคับโดยอนุโลม 
 
มาตรา ๘๘๒๖  รถที่ใช้ในการขนส่งส่วนบุคคลของส่วนราชการ องค์กรตาม
รัฐธรรมนูญ องค์กรปกครองส่วนท้องถิ่น มหาวิทยาลัยและสถาบันอุดมศึกษาของรัฐ องค์การมหาชน 
หน่วยงานอื่นของรัฐตามที่กําหนดในกฎกระทรวง วัด มัสยิด มิซซัง มูลนิธิ และสภากาชาดไทย ให้
ได้รับยกเว้นไม่ต้องเสียภาษี 
 
มาตรา ๘๘ ทวิ๒๗  (ยกเลิก) 
 
มาตรา ๘๙  รถที่ได้จดทะเบียนแล้ว ถ้าไม่ได้เสียภาษีตามกําหนดตามมาตรา ๘๖ 
เจ้าของรถต้องแจ้งให้นายทะเบียนทราบพร้อมกับนําแผ่นป้ายเลขทะเบียนรถนั้นคืนต่อนายทะเบียน
ภายในสามสิบวันนับแต่วันถึงกําหนดเสียภาษีครั้งถัดไป 
เจ้าของรถผู้ใดไม่ปฏิบัติตามวรรคหนึ่งจะต้องเสียภาษีครั้งถัดไปตามมาตรา ๘๖ 
 
มาตรา ๙๐  เจ้าของรถต้องติดแผ่นป้ายเลขทะเบียนและเครื่องหมายแสดงการเสีย
ภาษีที่นายทะเบียนออกให้ไว้กับตัวรถตามที่อธิบดีกําหนด 
 
                                                 
๒๕ มาตรา ๘๖/๔ เพิ่มโดยพระราชบัญญัติการขนส่งทางบก (ฉบับที่ ๑๐) พ.ศ. ๒๕๔๖ 
๒๖ มาตรา ๘๘ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๑๓) พ.ศ. ๒๕๕๗ 
๒๗ มาตรา ๘๘ ทวิ เพิ่มโดยพระราชกําหนดแก้ไขเพิ่มเติมพระราชบัญญัติการขนส่งทางบก พ.ศ. 
๒๕๒๒ พ.ศ. ๒๕๒๙ ต่อมามีประกาศสํานักนายกรัฐมนตรี เรื่อง การไม่อนุมัติพระราชกําหนดแก้ไขเพิ่มเติม
พระราชบัญญัติการขนส่งทางบก พ.ศ. ๒๕๒๒ พ.ศ. ๒๕๒๙ ในคราวประชุมสภาผู้แทนราษฎร ครั้งที่ ๑/๒๕๒๙ 
(สมัยสามัญ) วันพฤหัสบดีที่ ๑ พฤษภาคม ๒๕๒๙ ที่ประชุมได้ลงมติไม่อนุมัติ 
 
- ๒๓ -

มาตรา ๙๑  ในกรณีที่แผ่นป้ายเลขทะเบียนหรือเครื่องหมายแสดงการเสียภาษีสูญ
หาย ถูกทําลาย ชํารุดหรือลบเลือนในสาระสําคัญ ให้เจ้าของรถยื่นคําขอ ขอรับแผ่นป้ายเลขทะเบียน
หรือเครื่องหมายแสดงการเสียภาษีต่อนายทะเบียน ภายในสิบห้าวันนับแต่วันที่ได้ทราบถึงการสูญหาย 
ถูกทําลาย ชํารุดหรือลบเลือนดังกล่าว 
 
หมวด ๗ 
ผู้ประจํารถ 
 
 
 
 
มาตรา ๙๒  ผู้ประจํารถ ได้แก่ 
(๑) ผู้ขับรถ 
(๒) ผู้เก็บค่าโดยสาร 
(๓) นายตรวจ 
(๔) ผู้บริการตามที่กําหนดในกฎกระทรวง 
 
มาตรา ๙๓  ห้ามมิให้ผู้ใดปฏิบัติหน้าที่เป็นผู้ประจํารถ เว้นแต่จะได้รับใบอนุญาต
จากนายทะเบียน 
การขออนุญาตและการอนุญาตให้เป็นไปตามหลักเกณฑ์และวิธีการที่กําหนดใน
กฎกระทรวง 
 
มาตรา ๙๔  ใบอนุญาตสําหรับผู้ประจํารถ มี ๔ ประเภท คือ 
(๑) ใบอนุญาตเป็นผู้ขับรถ 
(๒) ใบอนุญาตเป็นผู้เก็บค่าโดยสาร 
(๓) ใบอนุญาตเป็นนายตรวจ 
(๔) ใบอนุญาตเป็นผู้บริการ 
ใบอนุญาตแต่ละประเภทจะใช้สับเปลี่ยนกันไม่ได้ เว้นแต่ใบอนุญาตประเภทที่หนึ่ง 
ประเภทที่สาม และประเภทที่สี่ใช้เป็นใบอนุญาตประเภทที่สองได้ 
 
มาตรา ๙๕๒๘  ใบอนุญาตเป็นผู้ขับรถมีดังนี้ 
(๑) ชนิดที่หนึ่ง ใบอนุญาตเป็นผู้ขับรถสําหรับรถที่มีน้ําหนักรถและน้ําหนักบรรทุก
รวมกันไม่เกินสามพันห้าร้อยกิโลกรัมที่มิได้ใช้ขนส่งผู้โดยสาร หรือสําหรับรถขนส่งผู้โดยสารไม่เกิน
ยี่สิบคน 
(๒) ชนิดที่สอง ใบอนุญาตเป็นผู้ขับรถสําหรับรถที่มีน้ําหนักรถและน้ําหนักบรรทุก
รวมกันเกินกว่าสามพันห้าร้อยกิโลกรัมที่มิได้ใช้ขนส่งผู้โดยสาร หรือสําหรับรถขนส่งผู้โดยสารเกินยี่สิบ
คน 
                                                 
๒๘ มาตรา ๙๕ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๕) พ.ศ. ๒๕๓๕ 
 
- ๒๔ -

(๓) ชนิดที่สาม ใบอนุญาตเป็นผู้ขับรถซึ่งโดยสภาพใช้สําหรับลากจูงรถอื่นหรือ
ล้อเลื่อนที่บรรทุกสิ่งใด ๆ บนล้อเลื่อนนั้น 
(๔) ชนิดที่สี่ ใบอนุญาตเป็นผู้ขับรถสําหรับรถที่ใช้ขนส่งวัตถุอันตรายตามประเภท 
หรือชนิดและลักษณะการบรรทุกตามที่อธิบดีกําหนดโดยประกาศในราชกิจจานุเบกษา 
ใบอนุญาตแต่ละชนิดใช้สับเปลี่ยนกันไม่ได้ เว้นแต่ใบอนุญาตชนิดที่สอง ชนิดที่สาม 
และชนิดที่สี่ใช้เป็นใบอนุญาตชนิดที่หนึ่งได้ ใบอนุญาตชนิดที่สามและชนิดที่สี่ใช้เป็นใบอนุญาตชนิดที่
สองได้ และใบอนุญาตชนิดที่สี่ใช้เป็นใบอนุญาตชนิดที่สามได้ 
ประกาศของอธิบดีตามความใน (๔) ของวรรคหนึ่ง ให้มีผลใช้บังคับเมื่อพ้นกําหนด
หกสิบวันนับแต่วันประกาศในราชกิจจานุเบกษา 
 
มาตรา ๙๖  ผู้ขอรับใบอนุญาตปฏิบัติหน้าที่เป็นผู้ประจํารถตามมาตรา ๙๓ ใน
ประเภทการขนส่งประจําทาง การขนส่งไม่ประจําทาง หรือการขนส่งโดยรถขนาดเล็กต้องมีคุณสมบัติ
และลักษณะ ดังต่อไปนี้ 
(๑) มีสัญชาติไทย 
(๒) มีความรู้และความสามารถตามที่กําหนดในกฎกระทรวง 
(๓) ไม่เป็นผู้มีร่างกายพิการจนเป็นที่เห็นได้ว่าไม่สามารถปฏิบัติหน้าที่ได้ด้วยความ
เหมาะสม 
(๔) ไม่เป็นผู้วิกลจริตหรือจิตฟั่นเฟือนไม่สมประกอบ 
(๕) ไม่เป็นผู้มีโรคติดต่ออันเป็นที่รังเกียจ 
(๖) ไม่เป็นผู้ติดสุรายาเมาหรือยาเสพติดให้โทษ 
(๗) ไม่เป็นผู้มีใบอนุญาตปฏิบัติหน้าที่เป็นผู้ประจํารถประเภทหรือชนิดเดียวกับที่
ได้รับอนุญาตอยู่แล้ว 
(๘) ไม่เป็นผู้อยู่ในระหว่างถูกพักใช้หรือเพิกถอนใบอนุญาตปฏิบัติหน้าที่เป็นผู้ประจํา
รถ เว้นแต่การเพิกถอนใบอนุญาตนั้นพ้นกําหนดสามปีแล้วนับแต่วันที่มีคําสั่งเพิกถอนใบอนุญาต 
(๙) ไม่เป็นผู้เคยได้รับโทษจําคุกโดยคําพิพากษาถึงที่สุดหรือคําสั่งที่ชอบด้วย
กฎหมายให้จําคุก เว้นแต่เป็นโทษสําหรับความผิดอันได้กระทําโดยประมาทที่มิใช่เกี่ยวกับการใช้รถใน
การกระทําผิดหรือความผิดลหุโทษ หรือได้พ้นโทษมาแล้วเกินสามปี 
(๑๐) ไม่เป็นผู้เคยถูกควบคุมตัวเพราะมีพฤติการณ์เป็นภัยต่อสังคม หรือเป็น
อันธพาล เว้นแต่ได้พ้นจากการควบคุมตัวมาแล้วเกินหนึ่งปี 
 
มาตรา ๙๗  ภายใต้บังคับมาตรา ๙๖ ผู้ขอรับใบอนุญาตเป็นผู้ขับรถต้องมีอายุไม่ต่ํา
กว่าที่กําหนดในกฎกระทรวง และได้ผ่านการศึกษาและจบหลักสูตรจากโรงเรียนการขนส่งของ
กรมการขนส่งทางบกหรือโรงเรียนสอนขับรถที่กรมการขนส่งทางบกรับรอง 
การรับรองโรงเรียนสอนขับรถตามวรรคหนึ่ง ให้เป็นไปตามหลักเกณฑ์วิธีการและ
เงื่อนไขที่กําหนดในกฎกระทรวง 
 
มาตรา ๙๘  ภายใต้บังคับมาตรา ๙๖ ผู้ขอรับใบอนุญาตเป็นผู้เก็บค่าโดยสาร 
นายตรวจ และผู้บริการต้องมีอายุไม่ต่ํากว่าที่กําหนดในกฎกระทรวง 
 
- ๒๕ -

 
มาตรา ๙๙  ผู้ขอรับใบอนุญาตปฏิบัติหน้าที่เป็นผู้ประจํารถในการขนส่งส่วนบุคคล
ต้องมีคุณสมบัติและมีลักษณะตามมาตรา ๙๖ (๒) (๓) (๔) (๕) (๖) (๗) (๘) (๙) และ (๑๐) และต้องมี
อายุไม่ต่ํากว่าที่กําหนดในกฎกระทรวง 
 
มาตรา ๑๐๐๒๙  ใบอนุญาตปฏิบัติหน้าที่เป็นผู้ประจํารถให้มีอายุสามปีนับแต่วันที่
ออกใบอนุญาต 
การต่ออายุใบอนุญาตปฏิบัติหน้าที่เป็นผู้ประจํารถ ให้ผู้ได้รับใบอนุญาตปฏิบัติหน้าที่
เป็นผู้ประจํารถยื่นคําขอต่อนายทะเบียนก่อนวันที่ใบอนุญาตสิ้นอายุตามแบบที่นายทะเบียนกําหนด 
 
มาตรา ๑๐๑  ในขณะปฏิบัติหน้าที่ ผู้ได้รับใบอนุญาตปฏิบัติหน้าที่เป็นผู้ประจํารถ
ต้องมีใบอนุญาตอยู่กับตัวและต้องแสดงต่อนายทะเบียนหรือผู้ตรวจการเมื่อขอตรวจ 
 
มาตรา ๑๐๒  ในขณะปฏิบัติหน้าที่ ผู้ได้รับใบอนุญาตปฏิบัติหน้าที่เป็นผู้ประจํารถ
ต้อง 
(๑) แต่งกายสะอาดเรียบร้อยตามแบบที่กําหนดในกฎกระทรวง 
(๒) ไม่แสดงกิริยาหรือใช้ถ้อยคําเป็นการเสียดสี ดูหมิ่น ก้าวร้าว รังแก รบกวน หรือ
หยาบหยามผู้หนึ่งผู้ใด หรือแสดงกิริยาวาจาหรือส่งเสียงด้วยประการหนึ่งประการใดในลักษณะไม่
สมควรหรือไม่สุภาพ 
(๓) ไม่เสพหรือเมาสุราหรือของมึนเมาอย่างอื่น 
(๓ ทวิ)๓๐ ไม่เสพยาเสพติดให้โทษตามกฎหมายว่าด้วยยาเสพติดให้โทษ 
(๓ ตรี)๓๑ ไม่เสพวัตถุที่ออกฤทธิ์ต่อจิตและประสาทตามกฎหมายว่าด้วยวัตถุที่ออก
ฤทธิ์ต่อจิตและประสาท 
(๔) ต้องปฏิบัติตามข้อกําหนดว่าด้วยความปลอดภัยในการขนส่งตามที่กําหนดใน
กฎกระทรวง 
 
มาตรา ๑๐๒ ทวิ๓๒  ในกรณีมีเหตุอันควรเชื่อว่าผู้ได้รับใบอนุญาตปฏิบัติหน้าที่เป็นผู้
ประจํารถผู้ใด ในขณะปฏิบัติหน้าที่นั้นมีสารอยู่ในร่างกายอันเกิดจากการเสพสุราหรือของมึนเมาอย่าง
อื่น หรือยาเสพติดให้โทษ หรือวัตถุที่ออกฤทธิ์ต่อจิตและประสาท ให้ผู้ตรวจการหรือพนักงานฝ่าย
ปกครอง หรือตํารวจมีอํานาจตรวจหรือทดสอบหรือสั่งให้รับการตรวจหรือทดสอบว่าผู้นั้นมีสารนั้น ๆ 
อยู่ในร่างกายหรือไม่ 
เจ้าพนักงานผู้มีอํานาจ วิธีการตรวจหรือทดสอบตามวรรคหนึ่ง ให้เป็นไปตาม
หลักเกณฑ์ และวิธีการที่อธิบดีกําหนดโดยประกาศในราชกิจจานุเบกษา 
                                                 
๒๙ มาตรา ๑๐๐ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๗) พ.ศ. ๒๕๓๗ 
๓๐ มาตรา ๑๐๒ (๓ ทวิ) เพิ่มโดยพระราชบัญญัติการขนส่งทางบก (ฉบับที่ ๔) พ.ศ. ๒๕๓๕ 
๓๑ มาตรา ๑๐๒ (๓ ตรี) เพิ่มโดยพระราชบัญญัติการขนส่งทางบก (ฉบับที่ ๔) พ.ศ. ๒๕๓๕ 
๓๒ มาตรา ๑๐๒ ทวิ เพิ่มโดยพระราชบัญญัติการขนส่งทางบก (ฉบับที่ ๔) พ.ศ. ๒๕๓๕ 
 
- ๒๖ -

 
มาตรา ๑๐๓  ผู้ได้รับใบอนุญาตเป็นผู้ขับรถนอกจากจะต้องปฏิบัติตามที่บัญญัติไว้
ในมาตรา ๑๐๒ แล้ว จะต้อง 
(๑) ไม่ขับรถในเวลาที่ร่างกายหรือจิตใจหย่อนความสามารถ 
(๒) ไม่รับบรรทุกบุคคลที่เป็นโรคเรื้อนหรือโรคติดต่อที่น่ารังเกียจไปกับผู้โดยสารอื่น 
(๓) ไม่รับบรรทุกศพ สัตว์ หรือสิ่งของที่อาจเกิดอันตรายหรือเป็นที่พึงรังเกียจไปกับ
ผู้โดยสาร 
(๔)๓๓ ไม่รับบรรทุกน้ํามันเชื้อเพลิง ระเบิด หรือวัตถุอันตรายโดยฝ่าฝืนข้อห้าม 
ตามที่อธิบดีกําหนดโดยประกาศในราชกิจจานุเบกษา 
(๕) ต้องหยุดหรือจอดรถ ณ สถานีขนส่งและปฏิบัติตามระเบียบเกี่ยวกับสถานีขนส่ง
ตามมาตรา ๑๙ (๘) และ (๑๐) 
 
มาตรา ๑๐๓ ทวิ๓๔  ภายใต้บังคับกฎหมายว่าด้วยการคุ้มครองแรงงานในการปฏิบัติ
หน้าที่ขับรถในรอบยี่สิบสี่ชั่วโมง ห้ามมิให้ผู้ได้รับใบอนุญาตเป็นผู้ขับรถปฏิบัติหน้าที่ขับรถติดต่อกัน
เกินสี่ชั่วโมงนับแต่ขณะเริ่มปฏิบัติหน้าที่ขับรถ แต่ถ้าในระหว่างนั้น ผู้ได้รับใบอนุญาตเป็นผู้ขับรถได้พัก
ติดต่อกันเป็นเวลาไม่น้อยกว่าครึ่งชั่วโมง ก็ให้ปฏิบัติหน้าที่ขับรถต่อไปได้อีกไม่เกินสี่ชั่วโมงติดต่อกัน 
 
มาตรา ๑๐๔  ห้ามมิให้ผู้ได้รับใบอนุญาตปฏิบัติหน้าที่เป็นผู้ประจํารถกระทําการใด 
ๆ ให้ผู้โดยสารจําต้องลงจากรถก่อนที่จะได้โดยสารถึงจุดหมายปลายทาง โดยที่ได้ชําระค่าโดยสาร
ถูกต้องตามอัตราที่กําหนดแล้ว 
 
มาตรา ๑๐๕  ห้ามมิให้ผู้ได้รับใบอนุญาตเป็นผู้ขับรถละเว้นการหยุดรถเพื่อรับหรือ
ส่งผู้โดยสาร ณ ที่ที่มีเครื่องหมายให้รถนั้นหยุด ในเมื่อปรากฏว่ามีผู้โดยสารต้องการให้หยุดรถเพื่อรับ
หรือส่ง 
 
มาตรา ๑๐๖  ในขณะปฏิบัติหน้าที่ ห้ามมิให้ผู้ได้รับใบอนุญาตเป็นผู้ขับรถกระทํา
การใด ๆ อันเป็นการละทิ้งหน้าที่โดยไม่มีเหตุอันสมควร 
 
มาตรา ๑๐๖ ทวิ๓๕  ในกรณีที่มีความตกลงระหว่างรัฐบาลไทยกับรัฐบาล
ต่างประเทศ ว่าด้วยการยอมรับใบอนุญาตขับรถภายในประเทศซึ่งกันและกัน คนต่างด้าวซึ่งได้รับ
อนุญาตให้อยู่ในราชอาณาจักรเป็นการชั่วคราวตามกฎหมายว่าด้วยคนเข้าเมือง และมีใบอนุญาตขับ
รถที่ออกโดยพนักงานเจ้าหน้าที่หรือสมาคมยานยนต์ที่ได้รับอนุญาตจากรัฐบาลของประเทศที่มีความ
ตกลงดังกล่าวกับรัฐบาลไทย อาจใช้ใบอนุญาตขับรถของประเทศนั้นขับรถในราชอาณาจักรได้ตาม
                                                 
๓๓ มาตรา ๑๐๓ (๔) แก้ไขเพิ่มเติมโดยพระราชบัญญัติการขนส่งทางบก (ฉบับที่ ๕) พ.ศ. 
๒๕๓๕ 
๓๔ มาตรา ๑๐๓ ทวิ เพิ่มโดยพระราชบัญญัติการขนส่งทางบก (ฉบับที่ ๘) พ.ศ. ๒๕๔๒ 
๓๕ มาตรา ๑๐๖ ทวิ เพิ่มโดยพระราชบัญญัติการขนส่งทางบก (ฉบับที่ ๓) พ.ศ. ๒๕๓๐ 
 
- ๒๗ -

ประเภทและชนิดของรถที่ระบุไว้ในใบอนุญาตขับรถนั้น แต่ต้องปฏิบัติตามอนุสัญญาและหรือความตก
ลงที่มีอยู่ระหว่างรัฐบาลไทยกับรัฐบาลของประเทศนั้น ๆ และตามบทบัญญัติทั้งหลายในส่วนที่
เกี่ยวกับหน้าที่ของผู้ขับรถตามพระราชบัญญัตินี้ 
 
มาตรา ๑๐๗  ในการขนส่งประจําทางหรือการขนส่งไม่ประจําทางระหว่างจังหวัด
หรือระหว่างประเทศไทยกับต่างประเทศ ห้ามมิให้ผู้ได้รับใบอนุญาตเป็นผู้ขับรถรับบรรทุกผู้โดยสาร
เกินจํานวนที่นั่งผู้โดยสารที่กําหนดไว้ในใบอนุญาต 
 
มาตรา ๑๐๘  เมื่อปรากฏว่าผู้ได้รับใบอนุญาตปฏิบัติหน้าที่เป็นผู้ประจํารถผู้ใดขาด
คุณสมบัติหรือมีลักษณะตามที่บัญญัติไว้ในมาตรา ๙๖ มาตรา ๙๗ มาตรา ๙๘ หรือมาตรา ๙๙ หรือ
บกพร่องไปในภายหลังเมื่อได้รับใบอนุญาตแล้ว ให้นายทะเบียนสั่งเพิกถอนใบอนุญาตของผู้นั้นเสีย 
 
มาตรา ๑๐๙  ถ้าผู้ได้รับใบอนุญาตปฏิบัติหน้าที่เป็นผู้ประจํารถผู้ใดฝ่าฝืน หรือไม่
ปฏิบัติตามบทบัญญัติทั้งหลายในหมวดนี้ ให้ผู้ตรวจการมีอํานาจยึดใบอนุญาตปฏิบัติหน้าที่เป็นผู้
ประจํารถของผู้นั้น และสั่งเป็นหนังสือให้ผู้นั้นไปรายงานตนต่อนายทะเบียนภายในเจ็ดสิบสองชั่วโมง 
คําสั่งนั้นให้ถือว่าเป็นใบอนุญาตปฏิบัติหน้าที่เป็นผู้ประจํารถชั่วคราวภายในกําหนดเวลาดังกล่าวนั้น 
ให้นายทะเบียนมีอํานาจสั่งพักใช้ใบอนุญาตนั้นได้ไม่เกินหนึ่งร้อยแปดสิบวัน หรือจะ
สั่งเพิกถอนใบอนุญาตนั้นเสียก็ได้ 
 
มาตรา ๑๑๐  ผู้ได้รับใบอนุญาตปฏิบัติหน้าที่เป็นผู้ประจํารถซึ่งถูกสั่งพักใช้หรือเพิก
ถอนใบอนุญาตมีสิทธิอุทธรณ์ต่อรัฐมนตรีภายในสิบห้าวันนับแต่วันที่ทราบคําสั่ง 
คําวินิจฉัยของรัฐมนตรีให้เป็นที่สุด 
การอุทธรณ์ตามวรรคหนึ่งไม่เป็นการทุเลาการบังคับตามคําสั่งพักใช้หรือเพิกถอน
ใบอนุญาต 
 
มาตรา ๑๑๑  ให้นําบทบัญญัติทั้งหลายในกฎหมายว่าด้วยรถยนต์และกฎหมายว่า
ด้วยจราจรทางบก ในส่วนที่เกี่ยวกับหน้าที่ของผู้ขับรถ ผู้เก็บค่าโดยสารและนายตรวจมาใช้บังคับโดย
อนุโลม 
 
หมวด ๘ 
ผู้โดยสาร 
 
 
 
 
มาตรา ๑๑๒  ผู้โดยสารต้องชําระค่าขนส่งและค่าบริการอย่างอื่นตามอัตราที่
คณะกรรมการกําหนด 
 
มาตรา ๑๑๓  ผู้โดยสารต้องปฏิบัติตามข้อกําหนดว่าด้วยความปลอดภัยและความ
สงบเรียบร้อยตามที่กําหนดในกฎกระทรวง ตลอดเวลาที่อยู่ในระหว่างการโดยสาร 
 
- ๒๘ -

ผู้ได้รับใบอนุญาตประกอบการขนส่งต้องจัดให้มีการประกาศข้อกําหนดตามวรรค
หนึ่งปิดไว้ ณ ที่เปิดเผยในรถ 
 
หมวด ๙ 
สถานีขนส่ง 
 
 
 
 
มาตรา ๑๑๔  สถานีขนส่งมี ๒ ประเภท คือ 
(๑) สถานีขนส่งผู้โดยสาร 
(๒) สถานีขนส่งสัตว์และหรือสิ่งของ 
ลักษณะของสถานีขนส่งตามวรรคหนึ่งให้เป็นไปตามที่กําหนดในกฎกระทรวง 
 
มาตรา ๑๑๕  ให้กรมการขนส่งทางบกโดยอนุมัติคณะกรรมการควบคุมการขนส่ง
ทางบกกลาง จัดให้มีสถานีขนส่งขึ้นในเขตท้องที่กรุงเทพมหานครและในเขตท้องที่จังหวัดอื่น โดยจะ
ดําเนินการเอง หรือจะมอบหมายให้รัฐวิสาหกิจหรือองค์การของรัฐเป็นผู้ดําเนินการก็ได้ 
ให้อธิบดีมีอํานาจกําหนดค่าบริการในการดําเนินการของสถานีขนส่งไม่เกินอัตราที่
คณะกรรมการควบคุมการขนส่งทางบกกลางกําหนด 
บุคคลอื่นใดประสงค์จะจัดตั้งและดําเนินการสถานีขนส่ง ต้องได้รับอนุญาตจากนาย
ทะเบียนกลางโดยอนุมัติของคณะกรรมการควบคุมการขนส่งทางบกกลางก่อน 
การขออนุญาตและการอนุญาตให้เป็นไปตามหลักเกณฑ์และวิธีการที่กําหนดใน
กฎกระทรวง 
การจัดให้มีหรือจัดตั้งสถานีขนส่งขึ้นที่ใด เมื่อใด ให้เป็นไปตามที่รัฐมนตรีประกาศ
กําหนดในราชกิจจานุเบกษา 
 
มาตรา ๑๑๖  ให้อธิบดีมีอํานาจกํากับและควบคุมการดําเนินการที่เกี่ยวกับสถานี
ขนส่งให้เป็นไปตามพระราชบัญญัตินี้ และเพื่อประโยชน์แห่งการนี้จะแต่งตั้งข้าราชการและหรือ
ลูกจ้างสังกัดกรมการขนส่งทางบกทําหน้าที่เป็นนายสถานีและเจ้าหน้าที่สถานีตามจํานวนที่
เห็นสมควร มีอํานาจกํากับและควบคุมดังกล่าวด้วยก็ได้ 
 
มาตรา ๑๑๗  ในการบริหารงานที่เกี่ยวกับสถานีขนส่งของกรมการขนส่งทางบกตาม
มาตรา ๑๑๕ วรรคหนึ่ง อธิบดีจะแต่งตั้งคณะกรรมการคณะหนึ่งประกอบด้วย ประธานกรรมการหนึ่ง
คน และกรรมการอื่นอีกไม่เกินแปดคนเพื่อดูแลควบคุมและดําเนินการที่เกี่ยวกับสถานีขนส่งก็ได้ 
กรรมการที่อธิบดีแต่งตั้งอยู่ในตําแหน่งคราวละสามปี กรรมการที่พ้นจากตําแหน่ง
ตามวาระอาจได้รับแต่งตั้งเป็นกรรมการอีกได้ 
ให้คณะกรรมการเลือกกรรมการคนหนึ่งเป็นเลขานุการของคณะกรรมการ 
ให้นํามาตรา ๑๒ และมาตรา ๑๓ มาใช้บังคับแก่การประชุมของคณะกรรมการนี้โดย
อนุโลม 
 
 
- ๒๙ -

มาตรา ๑๑๘  ผู้ขอรับใบอนุญาตจัดตั้งและดําเนินการสถานีขนส่งตามมาตรา ๑๑๕ 
วรรคสาม ต้องมีคุณสมบัติและลักษณะตามมาตรา ๒๔ 
 
มาตรา ๑๑๙  ใบอนุญาตจัดตั้งและดําเนินการสถานีขนส่งให้มีอายุตามที่
คณะกรรมการควบคุมการขนส่งทางบกกลางกําหนดแต่ไม่เกินยี่สิบปีนับแต่วันที่ออกใบอนุญาต 
ผู้ได้รับใบอนุญาตจัดตั้งและดําเนินการสถานีขนส่งซึ่งประสงค์จะขอต่ออายุ
ใบอนุญาตจะต้องยื่นคําขอก่อนใบอนุญาตสิ้นอายุไม่น้อยกว่าหนึ่งปี 
การขอต่ออายุใบอนุญาตและการอนุญาตให้เป็นไปตามหลักเกณฑ์และวิธีการที่
กําหนดในกฎกระทรวง 
 
มาตรา ๑๒๐  ผู้ได้รับใบอนุญาตจัดตั้งและดําเนินการสถานีขนส่งมีหน้าที่ดูแล
รับผิดชอบกิจการสถานีขนส่งรวมทั้งการรักษาความเรียบร้อย ความปลอดภัยในบริเวณสถานีขนส่งนั้น 
 
มาตรา ๑๒๑  ผู้ได้รับใบอนุญาตจัดตั้งและดําเนินการสถานีขนส่งต้องจัดให้มี
เจ้าหน้าที่ฝ่ายช่างประจําสถานีขนส่งตลอดเวลา โดยให้มีหน้าที่ตรวจสอบสภาพรถขนส่งประจําทาง 
ซึ่งต้องหยุดหรือจอดเพื่อการขนส่ง ณ สถานีขนส่งแห่งนั้น เพื่อให้เกิดความปลอดภัย 
คุณสมบัติและจํานวนเจ้าหน้าที่ฝ่ายช่างให้เป็นไปตามที่อธิบดีกําหนด 
 
มาตรา ๑๒๒  ผู้ได้รับใบอนุญาตจัดตั้งและดําเนินการสถานีขนส่งต้องจัดให้มีอู่ซ่อม
รถและบริการซ่อมรถเพื่อช่วยเหลือและอํานวยความสะดวกแก่รถที่ใช้สถานีขนส่งนั้น 
 
มาตรา ๑๒๓  ผู้ได้รับใบอนุญาตจัดตั้งและดําเนินการสถานีขนส่งต้องจัดให้มีบริเวณ
ที่จอดพักรถตามที่อธิบดีกําหนด 
 
มาตรา ๑๒๔  ผู้ได้รับใบอนุญาตจัดตั้งและดําเนินการสถานีขนส่งต้องจัดให้มีสมุด
ทะเบียนการเดินรถที่ผ่านเข้าออกสถานีขนส่งตามแบบที่อธิบดีกําหนด 
สมุดทะเบียนการเดินรถต้องเก็บรักษาไว้ในที่ทําการของสถานีขนส่งแห่งนั้น พร้อมที่
จะให้นายทะเบียน พนักงานตรวจสภาพหรือผู้ตรวจการตรวจดูได้ทุกเวลา 
 
มาตรา ๑๒๕  ให้ผู้ได้รับใบอนุญาตจัดตั้งและดําเนินการสถานีขนส่งเรียกเก็บ
ค่าบริการเกี่ยวกับการดําเนินการของสถานีขนส่งได้ไม่เกินอัตราตามที่คณะกรรมการควบคุมการขนส่ง
ทางบกกลางกําหนด 
 
มาตรา ๑๒๕/๑๓๖  เพื่อประโยชน์ในการควบคุมดูแลบรรดากิจการที่เกี่ยวกับสถานี
ขนส่งให้เป็นไปตามบทบัญญัติในหมวดนี้ ให้นําความในมาตรา ๔๙ มาใช้บังคับโดยอนุโลม โดยให้
อธิบดี นายทะเบียนหรือผู้ตรวจการซึ่งอธิบดีมอบหมาย เป็นผู้มีอํานาจและหน้าที่ในการดําเนินการ 
                                                 
๓๖ มาตรา ๑๒๕/๑ เพิ่มโดยพระราชบัญญัติการขนส่งทางบก (ฉบับที่ ๑๒) พ.ศ. ๒๕๕๗ 
 
- ๓๐ -

 
หมวด ๑๐ 
บทกําหนดโทษ 
 
 
 
 
มาตรา ๑๒๖  ผู้ใดฝ่าฝืนหรือไม่ปฏิบัติตามมาตรา ๒๓ วรรคหนึ่ง มาตรา ๒๕ วรรค
หนึ่ง มาตรา ๒๖ วรรคหนึ่ง มาตรา ๖๕ วรรคหนึ่ง หรือมาตรา ๗๔ วรรคหนึ่ง ต้องระวางโทษจําคุกไม่
เกินห้าปี หรือปรับตั้งแต่สองหมื่นบาทถึงหนึ่งแสนบาท หรือทั้งจําทั้งปรับ 
 
มาตรา ๑๒๗๓๗  ผู้ได้รับใบอนุญาตปฏิบัติหน้าที่เป็นผู้ประจํารถผู้ใดฝ่าฝืนหรือไม่
ปฏิบัติตามมาตรา ๒๖ วรรคสอง มาตรา ๑๐๑ มาตรา ๑๐๒ (๑) (๒) หรือ (๔) มาตรา ๑๐๓ มาตรา 
๑๐๓ ทวิ มาตรา ๑๐๔ มาตรา ๑๐๕ มาตรา ๑๐๖ หรือมาตรา ๑๐๗ ต้องระวางโทษปรับไม่เกินห้า
พันบาท 
 
มาตรา ๑๒๗ ทวิ๓๘  ผู้ได้รับใบอนุญาตปฏิบัติหน้าที่เป็นผู้ประจํารถผู้ใดฝ่าฝืนมาตรา 
๑๐๒ (๓) ต้องระวางโทษปรับไม่เกินห้าพันบาท แต่ถ้าผู้นั้นเป็นผู้ได้รับใบอนุญาตเป็นผู้ขับรถ ต้อง
ระวางโทษจําคุกไม่เกินสามเดือน หรือปรับตั้งแต่สองพันบาทถึงหนึ่งหมื่นบาท หรือทั้งจําทั้งปรับ 
ผู้ได้รับใบอนุญาตปฏิบัติหน้าที่เป็นผู้ประจํารถผู้ใดฝ่าฝืนมาตรา ๑๐๒ (๓ ทวิ) หรือ 
(๓ ตรี) ต้องระวางโทษตามที่กําหนดไว้ในกฎหมายว่าด้วยยาเสพติดให้โทษหรือกฎหมายว่าด้วยวัตถุที่
ออกฤทธิ์ต่อจิตและประสาท แล้วแต่กรณี แต่ถ้าผู้นั้นเป็นผู้ได้รับใบอนุญาตเป็นผู้ขับรถ ต้องระวางโทษ
สูงกว่าที่กําหนดไว้ในกฎหมายว่าด้วยยาเสพติดให้โทษ หรือกฎหมายว่าด้วยวัตถุที่ออกฤทธิ์ต่อจิตและ
ประสาท แล้วแต่กรณี อีกหนึ่งในสาม 
 
มาตรา ๑๒๗ ตรี๓๙  ผู้ได้รับใบอนุญาตปฏิบัติหน้าที่เป็นผู้ประจํารถผู้ใดฝ่าฝืนหรือไม่
ปฏิบัติตามคําสั่งของผู้ตรวจการ พนักงานฝ่ายปกครองหรือตํารวจ ตามมาตรา ๑๐๒ ทวิ ต้องระวาง
โทษปรับไม่เกินหนึ่งพันบาท 
 
มาตรา ๑๒๗ จัตวา๔๐  ในกรณีที่ผู้ขับรถขับรถที่ใช้ในการขนส่งซึ่งก่อให้เกิดอันตราย
หรือความเสียหายแก่ชีวิตและทรัพย์สินของบุคคลอื่น ถ้าปรากฏว่าในขณะขับรถ ผู้ขับรถนั้นกระทํา
การฝ่าฝืนมาตรา ๑๐๒ (๓) (๓ ทวิ) หรือ (๓ ตรี) ให้ถือว่าผู้ได้รับใบอนุญาตประกอบการขนส่งฝ่าฝืน
หรือไม่ปฏิบัติตามมาตรา ๔๐ ทวิ วรรคสอง เว้นแต่จะพิสูจน์ได้ว่าตนมิได้มีส่วนรู้เห็นและได้ใช้ความ
ระมัดระวังตามสมควรแล้วที่จะป้องกันไม่ให้ผู้ขับรถกระทําการดังกล่าว 
 
                                                 
๓๗ มาตรา ๑๒๗ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๘) พ.ศ. ๒๕๔๒ 
๓๘ มาตรา ๑๒๗ ทวิ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๘) พ.ศ. ๒๕๔๒ 
๓๙ มาตรา ๑๒๗ ตรี เพิ่มโดยพระราชบัญญัติการขนส่งทางบก (ฉบับที่ ๔) พ.ศ. ๒๕๓๕ 
๔๐ มาตรา ๑๒๗ จัตวา เพิ่มโดยพระราชบัญญัติการขนส่งทางบก (ฉบับที่ ๘) พ.ศ. ๒๕๔๒ 
 
- ๓๑ -

มาตรา ๑๒๘  ผู้ได้รับใบอนุญาตประกอบการขนส่งผู้ใดฝ่าฝืนมาตรา ๒๗ วรรคสาม 
ต้องระวางโทษจําคุกไม่เกินหนึ่งปี หรือปรับไม่เกินสองหมื่นบาท หรือทั้งจําทั้งปรับ 
 
มาตรา ๑๒๙  ผู้ได้รับใบอนุญาตประกอบการขนส่งประจําทางผู้ใดไม่ปฏิบัติตาม
เงื่อนไขที่กําหนดตามมาตรา ๓๑ (๑) ต้องระวางโทษปรับตามจํานวนรถที่ขาดคันละไม่เกินห้าพันบาท
ต่อหนึ่งวันจนกว่าจะปฏิบัติให้ถูกต้อง 
 
มาตรา ๑๓๐  ผู้ได้รับใบอนุญาตประกอบการขนส่งระหว่างประเทศผู้ใดไม่ปฏิบัติ
ตามเงื่อนไขที่กําหนดตามมาตรา ๓๑ (๑) ซึ่งได้นํามาใช้บังคับโดยอนุโลมตามมาตรา ๒๕ ต้องระวาง
โทษปรับตามจํานวนรถที่ขาดคันละไม่เกินห้าพันบาทต่อหนึ่งวันจนกว่าจะปฏิบัติให้ถูกต้อง 
 
มาตรา ๑๓๑  ผู้ได้รับใบอนุญาตประกอบการขนส่งผู้ใดไม่ปฏิบัติตามเงื่อนไขที่
กําหนดตามมาตรา ๓๑ (๒) (๓) (๔) (๕) (๖) (๗) (๘) (๙) (๑๐) (๑๑) (๑๒) (๑๓) (๑๔) หรือ (๑๕) หรือ
ในอนุมาตราหนึ่งอนุมาตราใดตามมาตรา ๓๒ มาตรา ๓๓ หรือมาตรา ๓๔ หรือไม่ปฏิบัติตาม
กฎกระทรวงที่ออกตามมาตรา ๓๕ หรือมาตรา ๓๖ ต้องระวางโทษปรับไม่เกินห้าหมื่นบาท 
 
มาตรา ๑๓๒  ผู้ได้รับใบอนุญาตประกอบการขนส่งระหว่างประเทศผู้ใดไม่ปฏิบัติ
ตามอนุมาตราหนึ่งอนุมาตราใดตามมาตรา ๓๒ หรือมาตรา ๓๔ หรือไม่ปฏิบัติตามกฎกระทรวงที่ออก
ตามมาตรา ๓๖ ซึ่งได้นํามาใช้บังคับโดยอนุโลมตามมาตรา ๒๕ ต้องระวางโทษปรับไม่เกินห้าหมื่นบาท 
 
มาตรา ๑๓๓  ผู้ได้รับใบอนุญาตประกอบการขนส่งผู้ใดไม่ปฏิบัติตามมาตรา ๓๑ 
วรรคสอง มาตรา ๓๒ วรรคสอง มาตรา ๓๓ วรรคสอง มาตรา ๓๔ วรรคสอง มาตรา ๔๒ มาตรา ๔๗ 
หรือมาตรา ๑๑๓ วรรคสอง ต้องระวางโทษปรับไม่เกินหนึ่งพันบาท 
 
มาตรา ๑๓๔  ผู้ได้รับใบอนุญาตประกอบการขนส่งประจําทางผู้ใดไม่ปฏิบัติตาม
มาตรา ๓๗ ต้องระวางโทษปรับไม่เกินห้าหมื่นบาท 
 
มาตรา ๑๓๕  ผู้ได้รับใบอนุญาตประกอบการขนส่งผู้ใดฝ่าฝืนมาตรา ๓๘ ต้องระวาง
โทษปรับไม่เกินสองหมื่นบาท 
 
มาตรา ๑๓๖  ผู้ได้รับใบอนุญาตประกอบการรับจัดการขนส่งผู้ใดฝ่าฝืนมาตรา ๓๘ 
ซึ่งได้นํามาใช้บังคับโดยอนุโลมตามมาตรา ๗๐ ต้องระวางโทษปรับไม่เกินสองหมื่นบาท 
 
มาตรา ๑๓๗  ผู้ได้รับใบอนุญาตประกอบการขนส่งผู้ใดฝ่าฝืนมาตรา ๓๙ ต้องระวาง
โทษปรับตามจํานวนรถที่ใช้ทําการขนส่งนอกเส้นทางหรือนอกท้องที่ที่ได้รับอนุญาตคันละไม่เกินห้า
พันบาทต่อหนึ่งวันจนกว่าจะปฏิบัติให้ถูกต้อง 
 
 
- ๓๒ -

มาตรา ๑๓๘  ผู้ได้รับใบอนุญาตประกอบการขนส่งไม่ประจําทางผู้ใดฝ่าฝืนมาตรา 
๔๐ ต้องระวางโทษปรับตั้งแต่ห้าหมื่นบาทถึงสองแสนบาท 
 
มาตรา ๑๓๘ ทวิ๔๑  ผู้ได้รับใบอนุญาตประกอบการขนส่งผู้ใดฝ่าฝืนมาตรา ๔๐ ทวิ 
วรรคหนึ่ง ต้องระวางโทษจําคุกไม่เกินสองปี หรือปรับไม่เกินสี่หมื่นบาท หรือทั้งจําทั้งปรับ 
ผู้ได้รับใบอนุญาตประกอบการขนส่งผู้ใดฝ่าฝืนหรือไม่ปฏิบัติตามมาตรา ๔๐ ทวิ 
วรรคสอง ต้องระวางโทษปรับไม่เกินสี่หมื่นบาท 
 
มาตรา ๑๓๙  ผู้ได้รับใบอนุญาตประกอบการขนส่งผู้ใดไม่ปฏิบัติตามคําสั่งของนาย
ทะเบียนตามมาตรา ๔๑ ต้องระวางโทษปรับไม่เกินสองหมื่นบาท 
 
มาตรา ๑๔๐  ผู้ได้รับใบอนุญาตประกอบการรับจัดการขนส่งผู้ใดไม่ปฏิบัติตาม
มาตรา ๔๒ หรือมาตรา ๔๗ ซึ่งได้นํามาใช้บังคับโดยอนุโลมตามมาตรา ๗๐ หรือมาตรา ๗๖ ต้อง
ระวางโทษปรับไม่เกินหนึ่งพันบาท 
 
มาตรา ๑๔๑  ผู้ได้รับใบอนุญาตประกอบการขนส่งผู้ใดไม่ปฏิบัติตามมาตรา ๔๓ 
ต้องระวางโทษปรับไม่เกินหนึ่งพันบาท 
 
มาตรา ๑๔๒  ผู้ได้รับใบอนุญาตประกอบการรับจัดการขนส่งผู้ใดไม่ปฏิบัติตาม 
มาตรา ๔๓ ซึ่งได้นํามาใช้บังคับโดยอนุโลมตามมาตรา ๗๐ ต้องระวางโทษปรับไม่เกินหนึ่งพันบาท 
 
มาตรา ๑๔๓  ผู้ได้รับใบอนุญาตประกอบการขนส่งผู้ใดไม่ปฏิบัติตามมาตรา ๔๔ 
มาตรา ๔๕ มาตรา ๗๙ หรือมาตรา ๘๐ ต้องระวางโทษปรับไม่เกินหนึ่งหมื่นบาท 
 
มาตรา ๑๔๔๔๒  ผู้ใดขัดขวางหรือไม่อํานวยความสะดวกแก่อธิบดี นายทะเบียน 
ผู้ตรวจการหรือพนักงานตรวจสภาพ ซึ่งปฏิบัติหน้าที่ตามมาตรา ๔๙ (๑) และ (๒) หรือมาตรา ๔๙ ซึ่ง
ได้นํามาใช้บังคับโดยอนุโลมตามมาตรา ๗๐ มาตรา ๗๖ หรือมาตรา ๑๒๕/๑ ต้องระวางโทษปรับไม่
เกินห้าพันบาท 
 
มาตรา ๑๔๔/๑๔๓  ผู้ใดไม่มาให้ถ้อยคําหรือยื่นคําชี้แจงแสดงข้อเท็จจริงต่ออธิบดี
หรือนายทะเบียนตามมาตรา ๔๙ (๓) หรือฝ่าฝืนหรือไม่ปฏิบัติตามคําสั่งของผู้ตรวจการที่เรียกรถให้
หยุดเพื่อทําการตรวจสอบตามมาตรา ๕๐ ต้องระวางโทษปรับไม่เกินหนึ่งพันบาท 
 
                                                 
๔๑ มาตรา ๑๓๘ ทวิ เพิ่มโดยพระราชบัญญัติการขนส่งทางบก (ฉบับที่ ๘) พ.ศ. ๒๕๔๒ 
๔๒ มาตรา ๑๔๔ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๑๒) พ.ศ. ๒๕๕๗ 
๔๓ มาตรา ๑๔๔/๑ เพิ่มโดยพระราชบัญญัติการขนส่งทางบก (ฉบับที่ ๑๒) พ.ศ. ๒๕๕๗ 
 
- ๓๓ -

มาตรา ๑๔๕  ผู้ได้รับใบอนุญาตประกอบการขนส่งผู้ใดไม่ปฏิบัติตามคําสั่งของนาย
ทะเบียนกลางซึ่งสั่งตามมาตรา ๕๓ หรือมาตรา ๖๘ ต้องระวางโทษปรับหนึ่งแสนบาท หรือปรับเป็น
รายวันวันละห้าพันบาท จนกว่าจะปฏิบัติให้ถูกต้อง 
 
มาตรา ๑๔๖  ผู้ได้รับใบอนุญาตประกอบการรับจัดการขนส่งผู้ใดไม่ปฏิบัติตาม
เงื่อนไขที่กําหนดในใบอนุญาตประกอบการรับจัดการขนส่งในอนุมาตราหนึ่งอนุมาตราใดตามมาตรา 
๖๖ ต้องระวางโทษปรับไม่เกินห้าหมื่นบาท 
 
มาตรา ๑๔๗  ผู้ได้รับใบอนุญาตประกอบการรับจัดการขนส่งผู้ใดไม่ปฏิบัติตาม
มาตรา ๖๖ วรรคสอง ต้องระวางโทษปรับไม่เกินหนึ่งพันบาท 
 
มาตรา ๑๔๘  ผู้ใดใช้รถโดยไม่ปฏิบัติตามมาตรา ๗๑ หรือฝ่าฝืนคําสั่งของ
ผู้ตรวจการหรือนายทะเบียนตามมาตรา ๘๓ ต้องระวางโทษปรับไม่เกินห้าหมื่นบาท 
 
มาตรา ๑๔๘/๑๔๔  ผู้ได้รับใบอนุญาตจัดตั้งสถานตรวจสภาพรถผู้ใดเก็บค่าบริการผิด
ไปจากอัตราค่าบริการที่อธิบดีกําหนดตามมาตรา ๗๔/๑ วรรคหนึ่ง ต้องระวางโทษปรับไม่เกินห้าพัน
บาท 
 
มาตรา ๑๔๘/๒๔๕  ผู้ได้รับใบอนุญาตจัดตั้งสถานตรวจสภาพรถผู้ใดไม่แสดงอัตรา
ค่าบริการตรวจสภาพรถตามมาตรา ๗๔/๑ วรรคสอง ต้องระวางโทษปรับไม่เกินสองพันบาท 
 
มาตรา ๑๔๙  ผู้ใดฝ่าฝืนหรือไม่ปฏิบัติตามมาตรา ๗๘ มาตรา ๘๑ วรรคหนึ่ง หรือ
มาตรา ๘๒ ต้องระวางโทษปรับไม่เกินห้าพันบาท 
 
มาตรา ๑๔๙/๑๔๖  เจ้าของรถหรือผู้ครอบครองรถผู้ใดฝ่าฝืนหรือไม่ปฏิบัติตาม
มาตรา ๘๖/๔ วรรคหนึ่ง ต้องระวางโทษปรับไม่เกินห้าพันบาท 
 
มาตรา ๑๕๐  เจ้าของรถผู้ใดไม่ปฏิบัติตามมาตรา ๙๐ หรือมาตรา ๙๑ ต้องระวาง
โทษปรับไม่เกินสองพันบาท 
 
มาตรา ๑๕๑  ผู้ใดฝ่าฝืนมาตรา ๙๓ วรรคหนึ่ง ต้องระวางโทษปรับไม่เกินสี่หมื่น
บาท แต่ถ้าผู้ฝ่าฝืนปฏิบัติหน้าที่ผู้ขับรถ ต้องระวางโทษจําคุกไม่เกินสองปี หรือปรับไม่เกินสี่หมื่นบาท 
หรือทั้งจําทั้งปรับ 
                                                 
๔๔ มาตรา ๑๔๘/๑ เพิ่มโดยพระราชบัญญัติการขนส่งทางบก (ฉบับที่ ๑๒) พ.ศ. ๒๕๕๗ 
๔๕ มาตรา ๑๔๘/๒ เพิ่มโดยพระราชบัญญัติการขนส่งทางบก (ฉบับที่ ๑๒) พ.ศ. ๒๕๕๗ 
๔๖ มาตรา ๑๔๙/๑ เพิ่มโดยพระราชบัญญัติการขนส่งทางบก (ฉบับที่ ๑๐) พ.ศ. ๒๕๔๖ 
 
- ๓๔ -

ผู้ใดฝ่าฝืนมาตรา ๙๓ วรรคหนึ่ง และได้กระทําการใด ๆ อันเป็นความผิดที่กําหนดไว้
สําหรับการปฏิบัติหน้าที่ของผู้ได้รับใบอนุญาตปฏิบัติหน้าที่เป็นผู้ประจํารถตามพระราชบัญญัตินี้ 
นอกจากต้องระวางโทษตามวรรคหนึ่งแล้ว ให้ถือว่าผู้นั้นกระทําความผิดและต้องระวางโทษสําหรับ
การกระทํานั้นเช่นเดียวกับผู้ได้รับใบอนุญาตปฏิบัติหน้าที่เป็นผู้ประจํารถด้วย๔๗ 
 
มาตรา ๑๕๒  ผู้ได้รับใบอนุญาตปฏิบัติหน้าที่เป็นผู้ประจํารถผู้ใดปฏิบัติหน้าที่ใน
ระหว่างที่ถูกพักใช้หรือเพิกถอนใบอนุญาตตามมาตรา ๑๐๙ หรือปฏิบัติหน้าที่ในระหว่างถูกยึด
ใบอนุญาตขับรถตามกฎหมายว่าด้วยจราจรทางบก ต้องระวางโทษจําคุกไม่เกินหกเดือน หรือปรับไม่
เกินหนึ่งหมื่นบาท แต่ถ้าผู้นั้นปฏิบัติหน้าที่ผู้ขับรถ ต้องระวางโทษจําคุกไม่เกินสองปี และปรับไม่เกินสี่
หมื่นบาท 
 
มาตรา ๑๕๓  ผู้โดยสารผู้ใดโดยสารรถโดยมีเจตนาไม่ชําระค่าขนส่งหรือชําระค่า
ขนส่งไม่ครบถ้วนตามอัตราที่กําหนด หรือไม่ปฏิบัติตามกฎกระทรวงซึ่งออกตามมาตรา ๑๑๓ วรรค
หนึ่ง ต้องระวางโทษปรับไม่เกินห้าพันบาท 
 
มาตรา ๑๕๔  ผู้ใดจัดตั้งและดําเนินการสถานีขนส่ง โดยไม่ได้รับใบอนุญาตตาม
มาตรา ๑๑๕ วรรคสาม ต้องระวางโทษจําคุกไม่เกินห้าปี หรือปรับตั้งแต่สองหมื่นบาทถึงหนึ่งแสนบาท 
หรือทั้งจําทั้งปรับ 
 
มาตรา ๑๕๕  ผู้ได้รับใบอนุญาตจัดตั้งและดําเนินการสถานีขนส่งผู้ใดไม่ปฏิบัติตาม
มาตรา ๑๒๑ วรรคหนึ่ง มาตรา ๑๒๒ มาตรา ๑๒๓ หรือมาตรา ๑๒๔ ต้องระวางโทษปรับตั้งแต่สอง
หมื่นบาทถึงหนึ่งแสนบาท 
 
มาตรา ๑๕๖  ผู้ได้รับใบอนุญาตเป็นผู้ขับรถผู้ใดไม่นํารถเข้าหยุดหรือจอดเพื่อรับส่ง
ผู้โดยสารหรือขนถ่ายสินค้า ณ สถานีขนส่งตามที่คณะกรรมการควบคุมการขนส่งทางบกกลางกําหนด 
ต้องระวางโทษปรับตั้งแต่ห้าพันบาทถึงสองหมื่นบาท 
 
มาตรา ๑๕๗  ผู้ได้รับใบอนุญาตเป็นผู้ขับรถซึ่งนํารถเข้าหยุดหรือจอดเพื่อรับส่ง
ผู้โดยสารหรือขนถ่ายสินค้า ณ สถานีขนส่งผู้ใดไม่ชําระค่าบริการเกี่ยวกับการดําเนินการของสถานี
ขนส่งให้แก่สถานีขนส่งตามมาตรา ๑๒๕ ต้องระวางโทษปรับตั้งแต่ห้าพันบาทถึงสองหมื่นบาท 
 
มาตรา ๑๕๘  ผู้ได้รับใบอนุญาตจัดตั้งสถานตรวจสภาพรถผู้ใดโดยทุจริตหรือจงใจ
ออกใบรับรองตรวจสภาพรถโดยไม่ตรงตามความเป็นจริง ต้องระวางโทษจําคุกไม่เกินสองปีและปรับ
ไม่เกินสี่หมื่นบาท และนายทะเบียนกลางมีอํานาจสั่งเพิกถอนใบอนุญาตจัดตั้งสถานตรวจสภาพรถนั้น
เสียได้ 
 
                                                 
๔๗ มาตรา ๑๕๑ วรรคสอง เพิ่มโดยพระราชบัญญัติการขนส่งทางบก (ฉบับที่ ๘) พ.ศ. ๒๕๔๒ 
 
- ๓๕ -

มาตรา ๑๕๙  ผู้ใดเรียกเก็บค่าขนส่ง ค่าบริการรับจัดการขนส่ง ค่าบริการเกี่ยวกับ
การดําเนินการของสถานีขนส่ง หรือค่าบริการอย่างอื่นผิดไปจากอัตราที่คณะกรรมการกําหนด ต้อง
ระวางโทษปรับไม่เกินหนึ่งหมื่นบาท 
 
มาตรา ๑๖๐  ผู้ใด 
(๑) ใช้ใบอนุญาตหรือเครื่องหมายอย่างหนึ่งอย่างใดที่ทางราชการออกให้แก่ผู้อื่น 
(๒) ใช้เครื่องหมายอย่างหนึ่งอย่างใดที่ทางราชการออกให้สําหรับรถคันหนึ่งกับรถ
อีกคันหนึ่ง 
(๓) ยินยอมให้ผู้อื่นใช้ใบอนุญาตหรือเครื่องหมายอย่างหนึ่งอย่างใดที่ทางราชการ
ออกให้แก่ตน 
(๔) เปลี่ยนแปลงหรือปิดบังทั้งหมดหรือแต่บางส่วนไม่ว่าโดยวิธีใด ๆ ซึ่งแผ่นป้ายเลข
ทะเบียนรถ หรือ 
(๕) ใช้รถที่ได้รับยกเว้นภาษีตามมาตรา ๘๘ ให้ผิดไปจากวัตถุประสงค์ที่ได้รับยกเว้น 
ต้องระวางโทษจําคุกไม่เกินหกเดือน หรือปรับไม่เกินหนึ่งหมื่นบาท หรือทั้งจําทั้ง
ปรับ 
 
มาตรา ๑๖๑  ผู้ใดฝ่าฝืนหรือไม่ปฏิบัติตามบทบัญญัติทั้งหลายในกฎหมายว่าด้วย
รถยนต์หรือกฎหมายว่าด้วยจราจรทางบกในส่วนที่เกี่ยวกับหน้าที่ของผู้ขับรถ ผู้เก็บค่าโดยสาร และ
นายตรวจตามมาตรา ๑๑๑ ต้องระวางโทษปรับไม่เกินห้าพันบาท 
 
มาตรา ๑๖๒  ผู้ใดเปลี่ยนแปลง ย้าย ทําลาย หรือกระทําให้เสียหายด้วยประการใด 
ๆ แก่เครื่องหมายหรือสิ่งอื่นใดที่ทางราชการได้ทําขึ้นเพื่อประโยชน์ในการขนส่ง ต้องระวางโทษปรับ
ไม่เกินหนึ่งหมื่นบาท 
 
มาตรา ๑๖๓  บรรดาความผิดตามพระราชบัญญัตินี้ที่มีโทษปรับสถานเดียว ให้
อธิบดีหรือผู้ซึ่งอธิบดีมอบหมายมีอํานาจเปรียบเทียบปรับผู้ต้องหาได้ เมื่อผู้ต้องหาได้ชําระค่าปรับตาม
จํานวนที่อธิบดีหรือผู้ซึ่งอธิบดีมอบหมายเปรียบเทียบภายในสามสิบวันแล้ว ให้ถือว่าคดีเลิกกันตาม
บทบัญญัติแห่งประมวลกฎหมายวิธีพิจารณาความอาญา 
ถ้าผู้ต้องหาไม่ยินยอมตามที่เปรียบเทียบ หรือเมื่อยินยอมแล้วไม่ชําระค่าปรับภายใน
กําหนดเวลาดังกล่าวให้ดําเนินคดีเพื่อฟ้องร้องต่อไป 
 
บทเฉพาะกาล 
 
 
 
 
มาตรา ๑๖๔  ในระหว่างที่ยังมิได้มีกฎกระทรวง ข้อกําหนด หรือระเบียบตาม
พระราชบัญญัตินี้ ให้กฎกระทรวง ข้อกําหนด ระเบียบ ข้อบังคับ หรือประกาศใด ๆ ที่ออกโดยอาศัย
อํานาจตามพระราชบัญญัติการขนส่ง พ.ศ. ๒๔๙๗ ซึ่งแก้ไขเพิ่มเติมโดยพระราชบัญญัติการขนส่ง 
 
- ๓๖ -

(ฉบับที่ ๒) พ.ศ. ๒๕๑๐ และพระราชบัญญัติการขนส่ง (ฉบับที่ ๓) พ.ศ. ๒๕๑๘ ก่อนวันที่
พระราชบัญญัตินี้ใช้บังคับ ซึ่งไม่ขัดหรือแย้งกับบทบัญญัติแห่งพระราชบัญญัตินี้คงใช้บังคับต่อไป 
 
มาตรา ๑๖๕๔๘  บรรดาใบอนุญาตที่ได้ออกให้ตามพระราชบัญญัติการขนส่ง พ.ศ. 
๒๔๙๗ ซึ่งแก้ไขเพิ่มเติมโดยพระราชบัญญัติการขนส่ง (ฉบับที่ ๓) พ.ศ. ๒๕๑๘ และพระราชบัญญัติ
การขนส่งทางบก พ.ศ. ๒๕๒๒ ให้ใช้ได้ต่อไปจนกว่าจะสิ้นอายุ และถ้าจะต่ออายุใบอนุญาตตาม
พระราชบัญญัตินี้ ให้ยื่นคําขอก่อนใบอนุญาตสิ้นอายุ 
บรรดารถที่ได้จดทะเบียนตามกฎหมายว่าด้วยรถยนต์ไว้แล้วก่อนวันที่
พระราชบัญญัตินี้ใช้บังคับ ถ้ามีการแก้ไขดัดแปลงโครงรถหรือขนาดสัดส่วนของตัวถังกว้างหรือยาว
กว่าที่กําหนดในกฎกระทรวงออกตามความในมาตรา ๗๑ แห่งพระราชบัญญัติการขนส่งทางบก พ.ศ. 
๒๕๒๒ อยู่แล้ว ก่อนวันที่พระราชบัญญัตินี้ใช้บังคับ และการแก้ไขดัดแปลงนั้นกระทําได้โดยชอบตาม
กฎหมายว่าด้วยรถยนต์ที่ใช้บังคับในขณะนั้น ให้ถือว่าเป็นรถที่ถูกต้องตามกฎกระทรวงที่ออกตาม
มาตรา ๗๑ 
 
มาตรา ๑๖๖  ให้ผู้ได้รับใบอนุญาตประกอบการขนส่ง ผู้ได้รับใบอนุญาต
ประกอบการรับจัดการขนส่ง และเจ้าของรถที่ได้รับอนุญาตตามพระราชบัญญัติการขนส่ง พ.ศ. 
๒๔๙๗ ซึ่งแก้ไขเพิ่มเติมโดยพระราชบัญญัติการขนส่ง (ฉบับที่ ๓) พ.ศ. ๒๕๑๘ ปฏิบัติการให้ถูกต้อง
ตามบทบัญญัติแห่งพระราชบัญญัตินี้ภายในหนึ่งร้อยแปดสิบวันนับแต่วันที่พระราชบัญญัตินี้ใช้บังคับ 
 
มาตรา ๑๖๗  รถที่ได้เสียภาษีตามกฎหมายว่าด้วยรถยนต์ไว้แล้วก่อนที่
พระราชบัญญัตินี้ใช้บังคับและยังไม่ถึงกําหนดเสียภาษีครั้งถัดไป ให้ได้รับยกเว้นไม่ต้องเสียภาษีตาม
พระราชบัญญัตินี้จนกว่าจะครบกําหนดเวลาที่ได้เสียภาษีไว้ 
ให้อธิบดีมีอํานาจกําหนดให้รถตามวรรคหนึ่ง ซึ่งจะชําระภาษีครั้งแรกตาม
พระราชบัญญัตินี้ ต้องชําระภาษีคราวละกี่งวดก็ได้ 
 
มาตรา ๑๖๘  คําขออนุญาตใด ๆ ที่ได้ยื่นไว้ตามพระราชบัญญัติการขนส่ง พ.ศ. 
๒๔๙๗ ซึ่งแก้ไขเพิ่มเติมโดยพระราชบัญญัติการขนส่ง (ฉบับที่ ๓) พ.ศ. ๒๕๑๘ และยังอยู่ในระหว่าง
การพิจารณา ให้ถือว่าเป็นคําขออนุญาตตามพระราชบัญญัตินี้โดยอนุโลม และถ้าคําขออนุญาต
ดังกล่าวมีข้อความแตกต่างไปจากคําขออนุญาตตามพระราชบัญญัตินี้ นายทะเบียนมีอํานาจสั่งให้
แก้ไขเพิ่มเติมคําขออนุญาตเพื่อให้การเป็นไปตามพระราชบัญญัตินี้ได้ 
 
มาตรา ๑๖๙  ในเขตท้องที่จังหวัดใดในระหว่างที่ยังไม่มีขนส่งจังหวัด ให้อํานาจและ
หน้าที่ของขนส่งจังหวัด เป็นอํานาจและหน้าที่ของนายทะเบียนกลาง 
 
 
ผู้รับสนองพระบรมราชโองการ 
                                                 
๔๘ มาตรา ๑๖๕ แก้ไขเพิ่มเติมโดยพระราชบัญญัติการขนส่งทางบก (ฉบับที่ ๒) พ.ศ. ๒๕๒๓ 
 
- ๓๗ -

ส.  โหตระกิตย์ 
รองนายกรัฐมนตรี 
 
- ๓๘ -

บัญชีอัตราภาษีรถตามมาตรา ๘๕๔๙ 
 
(๑) รถที่ใช้ในการขนส่งประจําทาง การขนส่งไม่ประจําทาง การขนส่งโดยรถขนาดเล็ก 
และการขนส่งส่วนบุคคล ให้จัดเก็บภาษีประจําปี ดังนี้ 
 
น้ําหนักรถเป็นกิโลกรัม 
รถที่ใช้ในการ 
ขนส่ง 
ประจําทาง 
รถที่ใช้ในการ 
ขนส่ง 
ไม่ประจําทาง 
รถที่ใช้ในการ 
ขนส่งโดยรถ 
ขนาดเล็ก 
รถที่ใช้ในการ 
ขนส่งส่วนบุคคล 
ไม่มากกว่า ๕๐๐ กิโลกรัม 
๓๐๐ บาท 
๔๕๐ บาท 
๓๐๐ บาท 
๑๕๐ บาท 
ตั้งแต่ ๕๐๑ ถึง ๗๕๐  
กิโลกรัม 
๔๐๐ บาท 
๖๐๐ บาท 
๔๐๐ บาท 
๓๐๐ บาท 
ตั้งแต่ ๗๕๑ ถึง ๑,๐๐๐  
กิโลกรัม 
๕๐๐ บาท 
๗๕๐ บาท 
๕๐๐ บาท 
๔๕๐ บาท 
ตั้งแต่ ๑,๐๐๑ ถึง ๑,๒๕๐  กิโลกรัม 
๖๐๐ บาท 
๙๐๐ บาท 
๖๐๐ บาท 
๘๐๐ บาท 
ตั้งแต่ ๑,๒๕๑ ถึง ๑,๕๐๐  กิโลกรัม 
๗๐๐ บาท 
๑,๐๕๐ บาท 
๗๐๐ บาท 
๑,๐๐๐ บาท 
ตั้งแต่ ๑,๕๐๑ ถึง ๑,๗๕๐  กิโลกรัม 
๙๐๐ บาท 
๑,๓๕๐ บาท 
๙๐๐ บาท 
๑,๓๐๐ บาท 
ตั้งแต่ ๑,๗๕๑ ถึง ๒,๐๐๐  กิโลกรัม 
๑,๑๐๐ บาท 
๑,๖๕๐ บาท 
๑,๑๐๐ บาท 
๑,๖๐๐ บาท 
ตั้งแต่ ๒,๐๐๑ ถึง ๒,๕๐๐  กิโลกรัม 
๑,๓๐๐ บาท 
๑,๙๕๐ บาท 
๑,๓๐๐ บาท 
๑,๙๐๐ บาท 
ตั้งแต่ ๒,๕๐๑ ถึง ๓,๐๐๐  กิโลกรัม 
๑,๕๐๐ บาท 
๒,๒๕๐ บาท 
๑,๕๐๐ บาท 
๒,๒๐๐ บาท 
ตั้งแต่ ๓,๐๐๑ ถึง ๓,๕๐๐  กิโลกรัม 
๑,๗๐๐ บาท 
๒,๕๕๐ บาท 
 
๒,๔๐๐ บาท 
ตั้งแต่ ๓,๕๐๑ ถึง ๔,๐๐๐  กิโลกรัม 
๑,๙๐๐ บาท 
๒,๘๕๐ บาท 
 
๒,๖๐๐ บาท 
ตั้งแต่ ๔,๐๐๑ ถึง ๔,๕๐๐  กิโลกรัม 
๒,๑๐๐ บาท 
๓,๑๕๐ บาท 
 
๒,๘๐๐ บาท 
ตั้งแต่ ๔,๕๐๑ ถึง ๕,๐๐๐  กิโลกรัม 
๒,๓๐๐ บาท 
๓,๔๕๐ บาท 
 
๓,๐๐๐ บาท 
ตั้งแต่ ๕,๐๐๑ ถึง ๖,๐๐๐  กิโลกรัม 
๒,๕๐๐ บาท 
๓,๗๕๐ บาท 
 
๓,๒๐๐ บาท 
ตั้งแต่ ๖,๐๐๑ ถึง ๗,๐๐๐  กิโลกรัม 
๒,๗๐๐ บาท 
๔,๐๕๐ บาท 
 
๓,๔๐๐ บาท 
ตั้งแต่ ๗,๐๐๑ กิโลกรัม ขึ้นไป 
๒,๙๐๐ บาท 
๔,๓๕๐ บาท 
 
๓,๖๐๐ บาท 
 
(๒) รถตาม (๑) ที่ใช้พลังงานไฟฟ้า หรือใช้พลังงานทดแทน พลังงานอนุรักษ์สิ่งแวดล้อม 
หรือพลังงานอย่างประหยัด ตามที่กําหนดในกฎกระทรวง ให้จัดเก็บภาษีประจําปีในอัตรากึ่งหนึ่งของอัตราที่
กําหนดไว้ตาม (๑) 
(๓) รถตาม (๑) ที่ใช้ก๊าซธรรมชาติซึ่งเป็นก๊าซไฮโดรคาร์บอนที่ประกอบด้วยก๊าซมีเทนเป็น
ส่วนใหญ่เป็นเชื้อเพลิง ให้จัดเก็บภาษีประจําปี ดังนี้ 
(ก) ระบบเชื้อเพลิงที่ใช้ก๊าซธรรมชาติดังกล่าวเพียงอย่างเดียว ให้จัดเก็บในอัตรากึ่ง
หนึ่งของอัตราที่กําหนดไว้ตาม (๑) 
(ข) ระบบเชื้อเพลิงที่ใช้ก๊าซธรรมชาติดังกล่าวร่วมหรือสลับกับน้ํามันเชื้อเพลิงให้
จัดเก็บในอัตราสามในสี่ของอัตราที่กําหนดไว้ตาม (๑) 
                                                 
๔๙ บัญชีอัตราภาษีรถตามมาตรา ๘๕ แก้ไขเพิ่มเติมโดยพระราชบัญญัติการขนส่งทางบก (ฉบับ
ที่ ๑๑) พ.ศ. ๒๕๕๐ 
 
- ๓๙ -

อัตราค่าธรรมเนียม 
 
 
 
 
(๑) ใบอนุญาตประกอบการขนส่งประจําทาง 
ต่อเส้นทางหนึ่ง 
 
 
 
 
ฉบับละ         ๑๕,๐๐๐ บาท 
(๒) ใบอนุญาตประกอบการขนส่ง 
ไม่ประจําทาง 
 
 
 
 
ฉบับละ  
๔,๐๐๐ บาท 
(๓) ใบอนุญาตประกอบการขนส่งโดย 
รถขนาดเล็ก 
 
 
 
 
ฉบับละ  
๑,๕๐๐ บาท 
(๔) ใบอนุญาตประกอบการขนส่งส่วนบุคคล 
 
ฉบับละ  
๑,๕๐๐ บาท 
(๕) ใบอนุญาตประกอบการขนส่งระหว่างประเทศ 
(ก) ตลอดปี 
 
 
 
 
ฉบับละ  
๕,๐๐๐ บาท 
(ข) เฉพาะคราว 
 
 
 
 
ฉบับละ  
๕๐๐ บาท 
(๖) ใบอนุญาตประกอบการรับจัดการขนส่ง 
 
ฉบับละ  
๕,๐๐๐ บาท 
(๗) ใบอนุญาตจัดตั้งและดําเนินการ 
สถานีขนส่ง 
 
 
 
 
ฉบับละ      ๑๐๐,๐๐๐ บาท 
(๘) ใบอนุญาตผู้ขับรถและใบอนุญาต 
นายตรวจ  
 
 
 
 
ฉบับละ  
๒๐๐ บาท 
(๙) ใบอนุญาตผู้เก็บค่าโดยสารและ 
ใบอนุญาตผู้บริการ 
 
 
 
ฉบับละ  
๑๐๐ บาท 
(๑๐) ใบอนุญาตจัดตั้งสถานตรวจสภาพรถ 
ฉบับละ       ๒๐,๐๐๐ บาท 
(๑๑) ใบแทนใบอนุญาต  
 
 
 
ฉบับละ  
๕๐๐ บาท 
(๑๒) การโอนทะเบียนรถ 
ครั้งละ  
๒๐๐ บาท 
(๑๓) แผ่นป้ายเลขทะเบียนรถและ 
เครื่องหมาย 
 
 
 
 
แผ่นละ  
๑๐๐ บาท 
(๑๔) คําขออนุญาตประกอบการขนส่ง 
ประจําทาง 
 
 
 
 
ฉบับละ  
๑๐๐ บาท 
(๑๕) คําขออื่น ๆ 
 
 
 
 
ฉบับละ  
  ๒๐ บาท 
(๑๖) การต่ออายุใบอนุญาต 
ครั้งละเท่ากับค่าธรรมเนียม
สําหรับใบอนุญาตแต่ละฉบับ 
 
- ๔๐ -

หมายเหตุ :- เหตุผลในการประกาศใช้พระราชบัญญัติฉบับนี้ คือ เนื่องจากกฎหมายว่าด้วยการขนส่ง
ได้ใช้บังคับมาเป็นเวลานานแล้ว และสภาพการณ์ในปัจจุบันได้เปลี่ยนแปลงไปเป็นอันมาก บทบัญญัติ
ทั้งหลายที่ใช้บังคับอยู่ไม่เหมาะสมกับกาลสมัย สมควรปรับปรุงบทบัญญัติกฎหมายว่าด้วยการขนส่ง
เสียใหม่ให้เหมาะสมยิ่งขึ้น  จึงจําเป็นต้องตราพระราชบัญญัตินี้ 
 
พระราชบัญญัติการขนส่งทางบก (ฉบับที่ ๒) พ.ศ. ๒๕๒๓๕๐ 
 
มาตรา ๒  พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจา
นุเบกษาเป็นต้นไป 
 
หมายเหตุ :- เหตุผลในการประกาศใช้พระราชบัญญัติฉบับนี้ คือ เนื่องจากผลแห่งการประกาศใช้
พระราชบัญญัติการขนส่งทางบก พ.ศ. ๒๕๒๒ ได้ส่งผลกระทบถึงบรรดารถบรรทุกขนส่งสินค้า ของ
ผู้ประกอบการขนส่งส่วนบุคคล คือ 
ก. รถบรรทุกที่ใช้รถมีน้ําหนักรถต่ํากว่าหนึ่งพันหกร้อยกิโลกรัมทั่วพระ
ราชอาณาจักรสําหรับประกอบการภายในครอบครัว ต่างได้รับความเดือดร้อนอย่างยิ่ง เพราะต้องไป
ยื่นขอจดทะเบียนขนส่งส่วนบุคคล และต้องใช้ใบอนุญาตขับขี่ของกรมการขนส่งทางบก 
นอกเหนือไปจากใบอนุญาตของกรมตํารวจที่มีอยู่แล้ว ก่อให้เกิดความเดือดร้อน เพราะรถบรรทุก
ขนาดเล็กเหล่านี้หาจําต้องใช้ความชํานาญเชี่ยวชาญเป็นพิเศษไม่ เนื่องจากเป็นรถที่ส่วนมากใช้ใน
ธุรกิจส่วนตัว ภายในครัวเรือนและใช้ในการขนส่งพืชผลของเกษตรกร จึงสมควรได้รับการยกเว้นไม่
ต้องไปจดทะเบียนกับกรมการขนส่งทางบก และการใช้ใบขับขี่ของกรมการขนส่งทางบก 
ข. สําหรับรถบรรทุกขนาดใหญ่ ซึ่งได้ประกอบการขนส่งส่วนบุคคลตามใบอนุญาต
นั้น การจํากัดท้องที่ทําการขนส่งนั้น ย่อมก่อให้เกิดความไม่สะดวกและเป็นธรรม เพราะ
ผู้ประกอบการขนส่งส่วนบุคคลก็ย่อมหมายถึงประกอบธุรกิจส่วนตัวนั่นเอง ท้องที่ที่กําหนดให้แน่นอน
ย่อมเป็นเครื่องกีดขวางการปฏิบัติงาน เพราะการที่จะบรรทุกสินค้าของตนไปส่งยังที่ต่าง ๆ การที่
จะต้องไปขออนุญาตเป็นครั้งคราวนั้นย่อมก่อให้เกิดภาวะสูญเปล่าทางเศรษฐกิจ เป็นการเพิ่มราคาทุน
โดยไม่จําเป็น 
ค. โดยทั่วไปการตรวจสภาพรถมักล่าช้า เมื่อนํารถไปขอรับการตรวจแล้วแต่ปรากฏ
ว่ารถมีจํานวนมาก ตรวจสภาพไม่ทันหากนําไปวิ่งขนส่งก็จะต้องถูกจับกุม และมีโทษสูง และการที่
จอดรอการตรวจสภาพเป็นระยะนาน ๆ นั้น ย่อมทําให้เศรษฐกิจกระทบกระเทือน จึงสมควร
กําหนดเวลาตรวจไว้ และหากความล่าช้าเป็นเพราะความผิดของพนักงานหรือผู้มีอํานาจตรวจสภาพ 
ก็ไม่สมควรเอาโทษแก่ผู้ประกอบการขนส่งที่ขอตรวจสภาพไว้แล้ว เพราะโทษมีกําหนดสูง 
ง. การต่อใบอนุญาตตามบทเฉพาะกาลของใบอนุญาตประกอบการขนส่งซึ่งได้รับ
อนุญาตไว้แล้ว ก่อนใช้พระราชบัญญัติการขนส่งทางบก พ.ศ. ๒๕๒๒ ขนาดและส่วนซึ่งพนักงานตรวจ
สภาพตามกฎหมายเก่า ทั้งของกรมตํารวจและกรมการขนส่งทางบก ไม่เป็นระเบียบเดียวกัน และมี
มาตรฐานต่างกัน ฉะนั้น การขอต่อใบอนุญาตใหม่จึงไม่สมควรนําเหตุผลของการผิดขนาดและส่วนมา
                                                 
๕๐ ราชกิจจานุเบกษา/เล่ม ๙๗/ตอนที่ ๑๖๐/ฉบับพิเศษ หน้า ๑/๑๕ ตุลาคม ๒๕๒๓ 
 
- ๔๑ -

เป็นข้อปฏิเสธ การขอต่อใบอนุญาตเก่านั้นอาศัยเหตุผลดังกล่าว  จึงจําเป็นต้องแก้ไขเพิ่มเติม
พระราชบัญญัติฉบับนี้ 
 
พระราชกําหนดแก้ไขเพิ่มเติมพระราชบัญญัติการขนส่งทางบก พ.ศ. ๒๕๒๒ พ.ศ. ๒๕๒๙๕๑ 
 
มาตรา ๒  พระราชกําหนดนี้ให้ใช้บังคับตั้งแต่วันถัดจากวันประกาศในราชกิจจา
นุเบกษาเป็นต้นไป 
 
มาตรา ๕  อัตราภาษีรถตามพระราชบัญญัติการขนส่งทางบก พ.ศ. ๒๕๒๒ ซึ่งแก้ไข
เพิ่มเติมโดยพระราชกําหนดนี้ ไม่ใช้บังคับแก่รถที่ได้จดทะเบียนและเสียภาษีรถประจําปีไว้แล้ว หรือที่
ค้างชําระภาษีรถประจําปีก่อนวันที่พระราชกําหนดนี้ใช้บังคับ  ทั้งนี้ สําหรับภาษีรถประจําปีที่เสียไว้
แล้ว หรือที่ค้างชําระนั้น 
 
มาตรา ๖  รถที่ได้จดทะเบียนและเสียภาษีรถประจําปีไว้แล้วก่อนวันที่พระราช
กําหนดนี้ใช้บังคับ หากเป็นรถที่ไม่ได้รับการลดภาษีรถประจําปีตามพระราชกฤษฎีกาที่ออกตามความ
ในมาตรา ๘๘ ทวิ แห่งพระราชบัญญัติการขนส่งทางบก พ.ศ. ๒๕๒๒ ซึ่งแก้ไขเพิ่มเติมโดยพระราช
กําหนดนี้ ให้เสียภาษีรถประจําปีสําหรับปีต่อไป ดังต่อไปนี้ 
(๑) ปีที่หนึ่ง ให้เสียในอัตรากึ่งหนึ่งของอัตราตามที่กําหนดในบัญชีอัตราภาษีรถตาม
มาตรา ๘๕ 
(๒) ปีที่สอง ให้เสียในอัตราสามในสี่ของอัตราตามที่กําหนดในบัญชีอัตราภาษีรถตาม
มาตรา ๘๕ 
(๓) ปีต่อไป ให้เสียในอัตราตามที่กําหนดในบัญชีอัตราภาษีรถตามมาตรา ๘๕ 
 
มาตรา ๗  ให้รัฐมนตรีว่าการกระทรวงคมนาคมและรัฐมนตรีว่าการ
กระทรวงมหาดไทยรักษาการตามพระราชกําหนดนี้ 
 
หมายเหตุ :- เหตุผลในการประกาศใช้พระราชกําหนดฉบับนี้ คือ โดยที่ในปัจจุบันมีรถจํานวนมากใช้
น้ํามันดีเซลหรือก๊าซเป็นเชื้อเพลิง ทําให้เกิดความจําเป็นในการสั่งน้ํามันดีเซลหรือก๊าซเข้ามาใน
ราชอาณาจักร ดังนั้น เพื่อป้องกันมิให้มีการเพิ่มจํานวนรถที่ใช้น้ํามันดีเซลหรือก๊าซเป็นเชื้อเพลิง และ
เพื่อเป็นการประหยัดเงินตราต่างประเทศในการนําเข้าน้ํามันเชื้อเพลิงดังกล่าว สมควรแก้ไข
พระราชบัญญัติการขนส่งทางบก พ.ศ. ๒๕๒๒  และโดยที่เป็นกรณีฉุกเฉินที่มีความจําเป็นเร่งด่วนใน
อันที่จะรักษาความมั่นคงทางเศรษฐกิจของประเทศ จึงจําเป็นต้องตราพระราชกําหนดนี้ 
 
ประกาศสํานักนายกรัฐมนตรี เรื่อง การไม่อนุมัติพระราชกําหนดแก้ไขเพิ่มเติมพระราชบัญญัติการ
ขนส่งทางบก พ.ศ. ๒๕๒๒ พ.ศ. ๒๕๒๙๕๒ 
                                                 
๕๑ ราชกิจจานุเบกษา/เล่ม ๑๐๓/ตอนที่ ๑๕/ฉบับพิเศษ หน้า ๓๑/๓๑ มกราคม ๒๕๒๙ 
๕๒ ราชกิจจานุเบกษา/เล่ม ๑๐๓/ตอนที่ ๗๕/หน้า ๑๑/๖ พฤษภาคม ๒๕๒๙ 
 
- ๔๒ -

 
พระราชบัญญัติการขนส่งทางบก (ฉบับที่ ๓) พ.ศ. ๒๕๓๐๕๓ 
 
มาตรา ๒  พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจา
นุเบกษาเป็นต้นไป 
 
หมายเหตุ :- เหตุผลในการประกาศใช้พระราชบัญญัติฉบับนี้ คือ โดยที่ประเทศไทยได้ทําความตกลง
กับประเทศในสมาคมประชาชาติแห่งเอเซียตะวันออกเฉียงใต้ว่าด้วยการยอมรับใบอนุญาตขับรถ
ภายในประเทศซึ่งกันและกัน และโดยที่ประเทศไทยอาจทําความตกลงในทํานองเดียวกันกับประเทศ
อื่น ๆ ด้วย ซึ่งความตกลงดังกล่าวจะมีผลให้ผู้มีใบอนุญาตขับรถที่ออกโดยพนักงานเจ้าหน้าที่หรือ
สมาคมยานยนต์ ที่ได้รับอนุญาตจากรัฐบาลของประเทศในสมาคมประชาชาติแห่งเอเซียตะวันออก
เฉียงใต้ หรือจากรัฐบาลของประเทศที่ประเทศไทยมีความตกลงด้วย สามารถใช้ใบอนุญาตขับรถนั้น
ขับรถในประเทศไทยได้  ฉะนั้น เพื่อดําเนินการให้เป็นไปตามพันธกรณีที่ประเทศไทยมีอยู่กับ
ต่างประเทศตามความตกลงดังกล่าว  จึงจําเป็นต้องตราพระราชบัญญัตินี้ 
 
พระราชบัญญัติการขนส่งทางบก (ฉบับที่ ๔) พ.ศ. ๒๕๓๕๕๔ 
 
มาตรา ๒  พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจา
นุเบกษาเป็นต้นไป 
 
หมายเหตุ :- เหตุผลในการประกาศใช้พระราชบัญญัติฉบับนี้ คือ เนื่องจากผู้ได้รับใบอนุญาตปฏิบัติ
หน้าที่เป็นผู้ประจํารถ โดยเฉพาะผู้ได้รับใบอนุญาตเป็นผู้ขับรถส่วนมากมักนิยมเสพยาเสพติดให้โทษ
หรือวัตถุที่ออกฤทธิ์ต่อจิตและประสาทในขณะปฏิบัติหน้าที่ ทําให้เกิดอุบัติเหตุสร้างความสูญเสียแก่
ชีวิต ร่างกาย และทรัพย์สินของประชาชนบนท้องถนนเป็นอันมาก สมควรมีบทบัญญัติกําหนด
ความผิดและกําหนดโทษเกี่ยวกับการเสพยาเสพติดให้โทษ หรือวัตถุที่ออกฤทธิ์ต่อจิตและประสาท
ในขณะปฏิบัติหน้าที่ดังกล่าว และให้อํานาจผู้ตรวจการ พนักงานฝ่ายปกครอง หรือตํารวจ สั่งให้ผู้
ได้รับใบอนุญาตปฏิบัติหน้าที่เป็นผู้ประจํารถที่มีเหตุอันควรเชื่อว่าเมาสุราหรือของมึนเมาอย่างอื่นหรือ
เสพยาเสพติดให้โทษ หรือเสพวัตถุที่ออกฤทธิ์ต่อจิตและประสาท ในขณะปฏิบัติหน้าที่รับการตรวจ
หรือทดสอบถึงเหตุดังกล่าวได้  จึงจําเป็นต้องตราพระราชบัญญัตินี้ 
 
พระราชบัญญัติการขนส่งทางบก (ฉบับที่ ๕) พ.ศ. ๒๕๓๕๕๕ 
 
มาตรา ๒  พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจา
นุเบกษาเป็นต้นไป 
                                                 
๕๓ ราชกิจจานุเบกษา/เล่ม ๑๐๔/ตอนที่ ๒๗๐/ฉบับพิเศษ หน้า ๕๓/๒๘ ธันวาคม ๒๕๓๐ 
๕๔ ราชกิจจานุเบกษา/เล่ม ๑๐๙/ตอนที่ ๑๔/หน้า ๑๔/๒๗ กุมภาพันธ์ ๒๕๓๕ 
๕๕ ราชกิจจานุเบกษา/เล่ม ๑๐๙/ตอนที่ ๓๘/หน้า ๙/๕ เมษายน ๒๕๓๕ 
 
- ๔๓ -

 
หมายเหตุ :- เหตุผลในการประกาศใช้พระราชบัญญัติฉบับนี้ คือ โดยที่ปรากฏว่าอุบัติเหตุที่เกิดจากรถ
ที่ใช้ในการขนส่งวัตถุอันตราย ได้ก่อให้เกิดความเสียหายอย่างร้ายแรงแก่ร่างกาย ชีวิต และทรัพย์สิน
ของบุคคลภายนอก แต่โดยที่พระราชบัญญัติการขนส่งทางบก พ.ศ. ๒๕๒๒ ยังไม่มีบทบัญญัติควบคุม
การขนส่งวัตถุอันตรายไว้อย่างเพียงพอและเหมาะสม สมควรแก้ไขปรับปรุงพระราชบัญญัติการขนส่ง
ทางบก พ.ศ. ๒๕๒๒ ในส่วนที่เกี่ยวกับการขนส่งวัตถุอันตรายเสียใหม่เพื่อความปลอดภัยในการขนส่ง  
จึงจําเป็นต้องตราพระราชบัญญัตินี้ 
 
พระราชบัญญัติการขนส่งทางบก (ฉบับที่ ๖) พ.ศ. ๒๕๓๗๕๖ 
 
มาตรา ๒  พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจา
นุเบกษาเป็นต้นไป 
 
หมายเหตุ:- เหตุผลในการประกาศใช้พระราชบัญญัติฉบับนี้ คือ โดยที่ปัจจุบันมีผู้นํารถยนต์นั่งส่วน
บุคคลเกินเจ็ดคนแต่ไม่เกินสิบสองคน หรือรถยนต์ส่วนบุคคลที่มีน้ําหนักรถไม่เกินหนึ่งพันหกร้อย
กิโลกรัม ซึ่งจดทะเบียนตามกฎหมายว่าด้วยรถยนต์ ไปใช้ประกอบการขนส่งเพื่อสินจ้างในลักษณะที่
เป็นการแก่งแย่งแข่งขันกับผู้ได้รับอนุญาตประกอบการขนส่งประจําทาง โดยมิได้รับอนุญาตให้
ประกอบการขนส่งจากนายทะเบียนตามกฎหมายว่าด้วยการขนส่งทางบก และโดยที่บทบัญญัติของ
กฎหมายว่าด้วยการขนส่งทางบกได้บัญญัติยกเว้นไว้มิให้ใช้บังคับแก่การขนส่งโดยรถยนต์ดังกล่าว 
เป็นเหตุให้ทางราชการไม่สามารถเข้าควบคุมและจัดระเบียบการขนส่งได้ จึงเป็นอุปสรรคต่อการ
ปฏิบัติการให้เป็นไปตามกฎหมาย สมควรปรับปรุงบทบัญญัติดังกล่าวให้เหมาะสม  จึงจําเป็นต้องตรา
พระราชบัญญัตินี้ 
 
พระราชบัญญัติการขนส่งทางบก (ฉบับที่ ๗) พ.ศ. ๒๕๓๗๕๗ 
 
มาตรา ๒  พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจา
นุเบกษาเป็นต้นไป 
 
มาตรา ๔  บรรดาใบอนุญาตปฏิบัติหน้าที่เป็นผู้ประจํารถที่ได้ออกให้ตาม
พระราชบัญญัติการขนส่งทางบก พ.ศ. ๒๕๒๒ ให้ใช้ได้ต่อไปจนกว่าจะสิ้นอายุ และถ้าผู้ได้รับ
ใบอนุญาตประสงค์จะต่ออายุใบอนุญาต ให้นําความในมาตรา ๑๐๐ แห่งพระราชบัญญัติการขนส่ง
ทางบก พ.ศ. ๒๕๒๒ ซึ่งแก้ไขเพิ่มเติมโดยพระราชบัญญัตินี้มาใช้บังคับ 
 
มาตรา ๕  ให้รัฐมนตรีว่าการกระทรวงคมนาคมรักษาการตามพระราชบัญญัตินี้ 
 
                                                 
๕๖ ราชกิจจานุเบกษา/เล่ม ๑๑๑/ตอนที่ ๒๖ ก/หน้า ๑/๒๑ มิถุนายน ๒๕๓๗ 
๕๗ ราชกิจจานุเบกษา/เล่ม ๑๑๑/ตอนที่ ๒๘ ก/หน้า ๑/๓๐ มิถุนายน ๒๕๓๗ 
 
- ๔๔ -

หมายเหตุ :- เหตุผลในการประกาศใช้พระราชบัญญัติฉบับนี้ คือ เนื่องจากกฎหมายว่าด้วยการขนส่ง
ทางบกที่ใช้บังคับอยู่ในปัจจุบัน ได้กําหนดให้ใบอนุญาตปฏิบัติหน้าที่เป็นผู้ประจํารถมีอายุเพียงหนึ่งปี 
ทําให้ผู้ประกอบอาชีพเป็นผู้ประจํารถจะต้องมาต่อใบอนุญาตทุก ๆ หนึ่งปี ซึ่งเป็นระยะเวลาที่สั้นมาก
ทําให้เกิดความไม่สะดวกเสียเวลาและค่าใช้จ่ายแก่ผู้ประกอบอาชีพดังกล่าวเป็นอย่างยิ่งในการที่
จะต้องเดินทางมาต่อใบอนุญาตทุก ๆ ปี โดยเฉพาะผู้ที่เดินทางไปทํางานในจังหวัดอื่น การกําหนด
ระยะเวลาดังกล่าวจึงเป็นการเพิ่มภาระให้แก่ผู้ประกอบอาชีพดังกล่าวโดยไม่จําเป็น จึงสมควรให้มีการ
ขยายอายุของใบอนุญาตปฏิบัติหน้าที่เป็นผู้ประจํารถเพิ่มขึ้นจากหนึ่งปีเป็นสามปี  จึงจําเป็นต้องตรา
พระราชบัญญัตินี้ 
 
พระราชบัญญัติการขนส่งทางบก (ฉบับที่ ๘) พ.ศ. ๒๕๔๒๕๘ 
 
มาตรา ๒  พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจา
นุเบกษาเป็นต้นไป 
 
หมายเหตุ :- เหตุผลในการประกาศใช้พระราชบัญญัติฉบับนี้ คือ โดยที่ในปัจจุบันอุบัติเหตุร้ายแรงที่
เกิดบนท้องถนนอันเป็นเหตุให้เกิดอันตรายแก่ชีวิตและทรัพย์สินของบุคคลต่าง ๆ นั้น มีสาเหตุมาจาก
การที่ผู้ขับรถเมาสุราหรือของมึนเมาอย่างอื่น เสพยาเสพติดให้โทษ หรือเสพวัตถุที่ออกฤทธิ์ต่อจิตและ
ประสาท รวมทั้งการปฏิบัติหน้าที่ขับรถติดต่อกันนานเกินไปจนทําให้ผู้ขับรถเกิดความตึงเครียด  
ดังนั้น เพื่อเป็นการป้องกันการเกิดอุบัติเหตุร้ายแรงอันเนื่องมาจากกรณีดังกล่าว สมควรกําหนดห้ามมิ
ให้ผู้ได้รับใบอนุญาตประกอบการขนส่งใช้หรือยินยอมให้ผู้ขับรถซึ่งมีอาการหรือกระทําการอย่างใด
อย่างหนึ่งดังกล่าวปฏิบัติหน้าที่ขับรถที่ใช้ในการขนส่ง และกําหนดให้มีหน้าที่ควบคุมดูแลและป้องกัน
มิให้ผู้ขับรถที่มีอาการหรือกระทําการเช่นว่านั้นขับรถที่ใช้ในการขนส่งด้วย รวมทั้งสมควรกําหนดให้ผู้
ได้รับใบอนุญาตเป็นผู้ขับรถปฏิบัติหน้าที่ขับรถได้ไม่เกินสี่ชั่วโมงติดต่อกัน เพื่อไม่ให้เกิดความตึงเครียด
จนเกินไป นอกจากนั้นสมควรกําหนดให้ผู้ปฏิบัติหน้าที่เป็นผู้ประจํารถโดยไม่ได้รับใบอนุญาต และได้
กระทําการใด ๆ อันเป็นความผิดที่กําหนดไว้สําหรับผู้ได้รับใบอนุญาตปฏิบัติหน้าที่เป็นผู้ประจํารถ 
ต้องระวางโทษเช่นเดียวกับผู้ได้รับใบอนุญาตปฏิบัติหน้าที่เป็นผู้ประจํารถที่กระทําความผิดดังกล่าว
ด้วย  จึงจําเป็นต้องตราพระราชบัญญัตินี้ 
 
พระราชบัญญัติการขนส่งทางบก (ฉบับที่ ๙) พ.ศ. ๒๕๔๒๕๙ 
 
มาตรา ๒  พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจา
นุเบกษาเป็นต้นไป 
 
หมายเหตุ :- เหตุผลในการประกาศใช้พระราชบัญญัติฉบับนี้ คือ เนื่องจากพระราชบัญญัติการขนส่ง
ทางบก พ.ศ. ๒๕๒๒ ยังมิได้บัญญัติให้สอดคล้องกับพระราชบัญญัติสภาตําบลและองค์การบริหารส่วน
                                                 
๕๘ ราชกิจจานุเบกษา/เล่ม ๑๑๖/ตอนที่ ๒๐ ก/หน้า ๒๓/๒๕ มีนาคม ๒๕๔๒ 
๕๙ ราชกิจจานุเบกษา/เล่ม ๑๑๖/ตอนที่ ๒๐ ก/หน้า ๒๗/๒๕ มีนาคม ๒๕๔๒ 
 
- ๔๕ -

ตําบล พ.ศ. ๒๕๓๗ เพื่อที่จะให้มีการจัดสรรภาษีรถที่จัดเก็บได้ให้เป็นรายได้ขององค์การบริหารส่วน
ตําบลได้ นอกจากนี้โดยที่ถ้อยคําเกี่ยวกับราชการส่วนท้องถิ่นในกฎหมายว่าด้วยการขนส่งทางบกมีใช้
อยู่หลายคําตามรูปแบบของราชการส่วนท้องถิ่นซึ่งมีอยู่หลากหลาย โดยเมื่อจัดตั้งราชการส่วนท้องถิ่น
ขึ้นใหม่ ก็จะต้องแก้ไขเพิ่มเติมกฎหมายว่าด้วยการขนส่งทางบกทุกครั้ง เพื่อให้ราชการส่วนท้องถิ่นนั้น
ได้รับการจัดสรรภาษีรถ ดังเช่นในกรณีขององค์การบริหารส่วนตําบลนี้เป็นต้น  ฉะนั้น เพื่อให้องค์การ
บริหารส่วนตําบลได้รับจัดสรรภาษีรถ และเพื่อปรับปรุงถ้อยคําเกี่ยวกับราชการส่วนท้องถิ่นให้
ครอบคลุมถึงราชการส่วนท้องถิ่นทุกประเภท  จึงจําเป็นต้องตราพระราชบัญญัตินี้ 
 
*พระราชกฤษฎีกาแก้ไขบทบัญญัติให้สอดคล้องกับการโอนอํานาจหน้าที่ของส่วนราชการให้เป็นไป
ตามพระราชบัญญัติปรับปรุงกระทรวง ทบวง กรม พ.ศ. ๒๕๔๕ พ.ศ. ๒๕๔๕๖๐ 
 
 
มาตรา ๒  พระราชกฤษฎีกานี้ให้ใช้บังคับตั้งแต่วันถัดจากวันประกาศในราชกิจจา
นุเบกษาเป็นต้นไป 
มาตรา ๘  ในพระราชบัญญัติการขนส่งทางบก พ.ศ. ๒๕๒๒ ให้แก้ไขคําว่า 
“เลขาธิการเร่งรัดพัฒนาชนบทหรือผู้แทน” เป็น “อธิบดีกรมทางหลวงชนบทหรือผู้แทน” และคําว่า 
“ผู้อํานวยการสํานักนโยบายและแผนมหาดไทย” เป็น “ผู้อํานวยการสํานักงานนโยบายและแผนการ
ขนส่งและจราจร” 
 
หมายเหตุ :- เหตุผลในการประกาศใช้พระราชกฤษฎีกาฉบับนี้ คือ โดยที่พระราชบัญญัติปรับปรุง
กระทรวง ทบวง กรม พ.ศ. ๒๕๔๕ ได้บัญญัติให้จัดตั้งส่วนราชการขึ้นใหม่โดยมีภารกิจใหม่ ซึ่งได้มี
การตราพระราชกฤษฎีกาโอนกิจการบริหารและอํานาจหน้าที่ของส่วนราชการให้เป็นไปตาม
พระราชบัญญัติปรับปรุงกระทรวง ทบวง กรม นั้นแล้ว และเนื่องจากพระราชบัญญัติดังกล่าวได้
บัญญัติให้โอนอํานาจหน้าที่ของส่วนราชการ รัฐมนตรีผู้ดํารงตําแหน่งหรือผู้ซึ่งปฏิบัติหน้าที่ในส่วน
ราชการเดิมมาเป็นของส่วนราชการใหม่ โดยให้มีการแก้ไขบทบัญญัติต่าง ๆ ให้สอดคล้องกับอํานาจ
หน้าที่ที่โอนไปด้วย  ฉะนั้น เพื่ออนุวัติให้เป็นไปตามหลักการที่ปรากฏในพระราชบัญญัติและพระราช
กฤษฎีกาดังกล่าว จึงสมควรแก้ไขบทบัญญัติของกฎหมายให้สอดคล้องกับการโอนส่วนราชการ เพื่อให้
ผู้เกี่ยวข้องมีความชัดเจนในการใช้กฎหมายโดยไม่ต้องไปค้นหาในกฎหมายโอนอํานาจหน้าที่ว่าตาม
กฎหมายใดได้มีการโอนภารกิจของส่วนราชการหรือผู้รับผิดชอบตามกฎหมายนั้นไปเป็นของ
หน่วยงานใดหรือผู้ใดแล้ว โดยแก้ไขบทบัญญัติของกฎหมายให้มีการเปลี่ยนชื่อส่วนราชการ รัฐมนตรี 
ผู้ดํารงตําแหน่งหรือผู้ซึ่งปฏิบัติหน้าที่ของส่วนราชการให้ตรงกับการโอนอํานาจหน้าที่ และเพิ่มผู้แทน
ส่วนราชการในคณะกรรมการให้ตรงตามภารกิจที่มีการตัดโอนจากส่วนราชการเดิมมาเป็นของส่วน
ราชการใหม่รวมทั้งตัดส่วนราชการเดิมที่มีการยุบเลิกแล้ว ซึ่งเป็นการแก้ไขให้ตรงตามพระราชบัญญัติ
และพระราชกฤษฎีกาดังกล่าว  จึงจําเป็นต้องตราพระราชกฤษฎีกานี้ 
 
พระราชบัญญัติการขนส่งทางบก (ฉบับที่ ๑๐) พ.ศ. ๒๕๔๖๖๑ 
                                                 
๖๐ ราชกิจจานุเบกษา/เล่ม ๑๑๙/ตอนที่ ๑๐๒ ก/หน้า ๖๖/๘ ตุลาคม ๒๕๔๕ 
 
- ๔๖ -

 
มาตรา ๒  พระราชบัญญัตินี้ให้ใช้บังคับเมื่อพ้นกําหนดหกสิบวันนับแต่วันประกาศ
ในราชกิจจานุเบกษาเป็นต้นไป 
 
มาตรา ๕  รถที่ค้างชําระภาษีรถประจําปีอยู่ในวันที่พระราชบัญญัตินี้ใช้บังคับให้
ดําเนินการ ดังนี้ 
(๑) ให้นายทะเบียนประกาศหมายเลขทะเบียนพร้อมทั้งจํานวนภาษีค้างชําระไว้ ณ 
ที่ทําการนายทะเบียนและในสถานที่ที่อธิบดีประกาศกําหนดภายในหกสิบวันนับแต่วันที่
พระราชบัญญัตินี้ใช้บังคับ 
(๒) ให้เจ้าของรถหรือผู้ครอบครองรถทําความตกลงกับนายทะเบียนในการชําระ
ภาษีค้างชําระภายในหนึ่งร้อยแปดสิบวันนับแต่วันที่นายทะเบียนได้มีประกาศตาม (๑) โดยให้ได้รับ
ยกเว้นเงินเพิ่ม หากมีภาษีค้างชําระเกินกว่าสามปี ให้คิดภาษีค้างชําระเพียงสามปี และให้ผ่อนชําระ
เป็นงวดได้ ตามระเบียบที่อธิบดีประกาศกําหนด 
(๓) เจ้าของรถหรือผู้ครอบครองรถที่มิได้ดําเนินการตาม (๒) ต้องเสียภาษีค้างชําระ
ทั้งหมด พร้อมทั้งเงินเพิ่มในอัตราร้อยละหนึ่งต่อเดือนของจํานวนภาษีที่ค้างชําระ 
(๔) เมื่อครบกําหนดระยะเวลาตาม (๒) รถที่ค้างชําระภาษีรถประจําปีตั้งแต่สามปี
ขึ้นไป หรือรถที่ค้างชําระภาษีรถประจําปีไม่ถึงสามปี แต่ต่อมาภายหลังค้างชําระภาษีติดต่อกันครบ
สามปีให้ถือว่าทะเบียนรถเป็นอันระงับไป และให้เจ้าของรถหรือผู้ครอบครองรถมีหน้าที่ส่งคืนแผ่น
ป้ายเลขทะเบียนรถต่อนายทะเบียน และนําหนังสือแสดงการจดทะเบียนรถมาแสดงต่อนายทะเบียน 
เพื่อบันทึกหลักฐานการระงับทะเบียนรถภายในสามสิบวันนับแต่วันครบกําหนดระยะเวลาตาม (๒) 
หรือนับแต่วันค้างชําระภาษีติดต่อกันครบสามปี แล้วแต่กรณี 
ให้นํามาตรา ๘๖/๒ มาตรา ๘๖/๓ วรรคสองและวรรคสาม และมาตรา ๘๖/๔ 
วรรคสอง แห่งพระราชบัญญัติการขนส่งทางบก พ.ศ. ๒๕๒๒ ซึ่งแก้ไขเพิ่มเติมโดยพระราชบัญญัตินี้มา
ใช้บังคับโดยอนุโลม 
เจ้าของรถหรือผู้ครอบครองรถผู้ใดไม่ส่งคืนแผ่นป้ายเลขทะเบียนรถและนําหนังสือ
แสดงการจดทะเบียนรถมาแสดงต่อนายทะเบียนตามความใน (๔) ให้นําโทษตามมาตรา ๑๔๙/๑ แห่ง
พระราชบัญญัติการขนส่งทางบก พ.ศ. ๒๕๒๒ ซึ่งแก้ไขเพิ่มเติมโดยพระราชบัญญัตินี้มาใช้บังคับ 
 
มาตรา ๖  ให้รัฐมนตรีว่าการกระทรวงคมนาคมรักษาการตามพระราชบัญญัตินี้ 
 
หมายเหตุ :- เหตุผลในการประกาศใช้พระราชบัญญัติฉบับนี้ คือ โดยที่ปัจจุบันมีเจ้าของรถเป็นจํานวน
มากละเลยหรือหลีกเลี่ยงการชําระภาษีรถประจําปี ทําให้มีภาษีรถประจําปีค้างชําระเพิ่มขึ้นทุกปี และ
เมื่อมีการเปลี่ยนเจ้าของรถก็เกิดข้อโต้แย้งในภาระภาษีรถประจําปีที่ค้างชําระ สมควรปรับปรุง
มาตรการในการจัดเก็บภาษีรถประจําปีที่ค้างชําระให้ได้ผลอย่างจริงจัง  จึงจําเป็นต้องตรา
พระราชบัญญัตินี้ 
 
                                                                                                                                            
๖๑ ราชกิจจานุเบกษา/เล่ม ๑๒๐/ตอนที่ ๔๘ ก/หน้า ๙/๒๙ พฤษภาคม ๒๕๔๖ 
 
- ๔๗ -

พระราชบัญญัติการขนส่งทางบก (ฉบับที่ ๑๑) พ.ศ. ๒๕๕๐๖๒ 
 
มาตรา ๒  พระราชบัญญัตินี้ให้ใช้บังคับเมื่อพ้นกําหนดสามสิบวันนับแต่วันประกาศ
ในราชกิจจานุเบกษาเป็นต้นไป 
 
หมายเหตุ :- เหตุผลในการประกาศใช้พระราชบัญญัติฉบับนี้ คือ เนื่องจากปัจจุบันสถานการณ์ราคา
น้ํามันได้ปรับตัวสูงขึ้นอย่างต่อเนื่อง รวมทั้งปัญหาทางด้านมลภาวะทางอากาศที่เพิ่มมากขึ้น และเพื่อ
เป็นการส่งเสริมให้มีการใช้พลังงานอื่นทดแทนการใช้น้ํามันเชื้อเพลิง สนับสนุนการใช้พลังงานอย่าง
ประหยัด และการใช้พลังงานสะอาดเพื่ออนุรักษ์สิ่งแวดล้อม อันจะเป็นการช่วยให้มีการใช้พลังงาน
อย่างเหมาะสมและคุ้มค่าและก่อให้เกิดผลดีต่อระบบเศรษฐกิจและสิ่งแวดล้อมของประเทศ สมควร
ส่งเสริมการใช้รถที่ใช้พลังงานดังกล่าวโดยกําหนดให้มีอัตราภาษีประจําปีสําหรับรถเหล่านี้เป็นการ
เฉพาะ  จึงจําเป็นต้องตราพระราชบัญญัตินี้ 
 
พระราชบัญญัติการขนส่งทางบก (ฉบับที่ ๑๒) พ.ศ. ๒๕๕๗๖๓ 
 
มาตรา ๒  พระราชบัญญัตินี้ให้ใช้บังคับเมื่อพ้นกําหนดเก้าสิบวันนับแต่วันประกาศ
ในราชกิจจานุเบกษาเป็นต้นไป 
 
มาตรา ๑๔  ให้กรรมการผู้ทรงคุณวุฒิในคณะกรรมการควบคุมการขนส่งทางบก
กลางซึ่งดํารงตําแหน่งอยู่ก่อนวันที่พระราชบัญญัตินี้ใช้บังคับ คงอยู่ในตําแหน่งต่อไปได้จนกว่าจะครบ
วาระ 
 
มาตรา ๑๕  ให้รัฐมนตรีว่าการกระทรวงคมนาคมรักษาการตามพระราชบัญญัตินี้ 
 
หมายเหตุ :- เหตุผลในการประกาศใช้พระราชบัญญัติฉบับนี้ คือ เนื่องจากกฎหมายว่าด้วยการขนส่ง
ทางบกได้ใช้บังคับมาเป็นเวลานาน สมควรปรับปรุงบทบัญญัติบางประการเสียใหม่ เพื่อให้สอดคล้อง
กับเทคโนโลยีการผลิตรถในปัจจุบันที่มีการพัฒนาเปลี่ยนแปลงไปมาก และเพื่อให้การบังคับใช้
กฎหมายมีประสิทธิภาพยิ่งขึ้นอีกทั้งเพื่อเป็นการคุ้มครองผู้ใช้บริการการตรวจสภาพรถให้ได้รับความ
เป็นธรรม  จึงจําเป็นต้องตราพระราชบัญญัตินี้ 
 
พระราชบัญญัติการขนส่งทางบก (ฉบับที่ ๑๓) พ.ศ. ๒๕๕๗๖๔ 
 
มาตรา ๒  พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจา
นุเบกษา เป็นต้นไป 
                                                 
๖๒ ราชกิจจานุเบกษา เล่ม ๑๒๔/ตอนที่ ๑๐๒ ก/หน้า ๑/๓๐ ธันวาคม ๒๕๕๐ 
๖๓ ราชกิจจานุเบกษา เล่ม ๑๓๑/ตอนที่ ๘๓ ก/หน้า ๑๐/๒๓ ธันวาคม ๒๕๕๗ 
๖๔ ราชกิจจานุเบกษา เล่ม ๑๓๑/ตอนที่ ๘๗ ก/หน้า ๓๑/๒๖ ธันวาคม ๒๕๕๗ 
 
- ๔๘ -

 
มาตรา ๕  บรรดาภาษีประจําปีของรถของหน่วยงานตามมาตรา ๘๘ แห่ง
พระราชบัญญัติการขนส่งทางบก พ.ศ. ๒๕๒๒ ซึ่งแก้ไขเพิ่มเติมโดยพระราชบัญญัตินี้ที่ค้างชําระไว้
ก่อนวันที่พระราชบัญญัตินี้ใช้บังคับ ให้เป็นอันระงับไป 
 
มาตรา ๖  ให้รัฐมนตรีว่าการกระทรวงคมนาคมรักษาการตามพระราชบัญญัตินี้ 
 
หมายเหตุ :- เหตุผลในการประกาศใช้พระราชบัญญัติฉบับนี้ คือ เนื่องจากปัจจุบันได้มีการปรับปรุง
การบริหารราชการ ทําให้มีหน่วยงานของรัฐรูปแบบต่าง ๆ เกิดขึ้นเพิ่มเติมจากหน่วยงานทางราชการ
ที่มีอยู่เดิม อีกทั้งหน่วยงานทางราชการเดิมบางหน่วยก็ได้มีการปรับเปลี่ยนฐานะหรือรูปแบบการ
ดําเนินการใหม่ อันมีผลทําให้หน่วยงานนั้น ๆ มิได้มีฐานะเป็นกระทรวง ทบวง กรม หรือหน่วยงาน
ตามที่กฎหมายกําหนดให้ได้รับยกเว้นการขออนุญาตประกอบการขนส่งส่วนบุคคลและยกเว้นภาษีรถ
ประจําปี อย่างไรก็ดี เนื่องจากหน่วยงานที่เกิดขึ้นหรือปรับเปลี่ยนใหม่นั้นมีฐานะเป็นหน่วยงานของรัฐ 
สมควรแก้ไขเพิ่มเติมกฎหมายว่าด้วยการขนส่งทางบกเพื่อให้หน่วยงานดังกล่าวได้รับยกเว้นการขอ
อนุญาตประกอบการขนส่งส่วนบุคคล และยกเว้นภาษีรถประจําปี  จึงจําเป็นต้องตราพระราชบัญญัติ
นี้ 